<!DOCTYPE HTML PUBLIC "-//W3C//DTD HTML 4.01 Transitional//IT">
<HTML>
<HEAD>
   <link rel="schema.DC" href="http://purl.org/DC/elements/1.0/" title="The Dublin Core metadata Element Set" />
   <meta http-equiv="Content-Type" content="text/html; charset=iso-8859-1" >
   <META NAME="DC.Title" CONTENT="Traduzioni multilingua: Gaio Giulio Cesare">
	<META NAME="DC.Creator" CONTENT="Piero Dalle Pezze">
	<META NAME="DC.Creator.Address" CONTENT="">
	<META NAME="DC.Date.Creation" CONTENT="2000-12-03">
	<META HTTP-EQUIV="DC.Date.X-MetadataLastModified" CONTENT="2008-01-31">
	<META NAME="DC.Type" CONTENT="text">
	<META NAME="DC.Format" CONTENT="text/html">
	<META NAME="DC.Identifier" CONTENT="">
	<META NAME="DC.Language" CONTENT="it;en;de">
	<META NAME="DC.Subject" CONTENT="Cesare Cicerone Tacito Catullo Sallustio traduzioni latino italiano inglese tedesco">
   <META NAME="DC.Description.TableofContents" LANG="it" 
         CONTENT="Traduzioni in italiano, inglese, tedesco di autori latini: Cesare, Sallustio, Cicerone, Tacito, Catullo">
   <META NAME="DC.Description.TableofContents" LANG="en"
         CONTENT="Translation in English, Italian and German of latin authors: Caesar, Sallustius, Cicero, Tacitus, Catullus">
   <META NAME="generator" CONTENT="GNU/EMACS">
   <META NAME="description" CONTENT="Traduzioni in italiano, inglese, tedesco di autori latini: Cesare, Sallustio, Cicerone, Tacito, Catullo">
   <META NAME="keywords" CONTENT="Cesare Cicerone Tacito Catullo Sallustio traduzioni latino italiano inglese tedesco">
   <TITLE>Latin translations: Gaius Giulius Caesar</TITLE>
   <LINK rel="stylesheet" type="text/css" href="../style.css">
   <LINK lang="it" title="Traduzioni latine multilingua: Gaio Giulio Cesare" rel="alternate" hreflang="it" href="../Cesare.htm">
   <LINK lang="en" title="Latin translations: Gaius Giulius Caesar" rel="alternate" hreflang="en" href="../CesareEn.htm">
   <base target="RIGHT">
</HEAD>

<body>

<div id="top-left">
<span>

<!-- Search Freefind -->
<TABLE>
<TD>
<FORM ACTION="http://search.freefind.com/find.html" METHOD="GET" target="_top">
<A HREF="http://search.freefind.com/find.html?id=73359458">Search this site</A> or 
<A HREF="http://search.freefind.com/find.html?id=73359458&t=w">the web</a> powered by 
<A HREF="http://www.freefind.com">FreeFind</A>
<INPUT TYPE="HIDDEN" NAME="id" SIZE="-1" VALUE="73359458">
<INPUT TYPE="HIDDEN" NAME="pid" SIZE="-1" VALUE="r">
<INPUT TYPE="HIDDEN" NAME="mode" SIZE="-1" VALUE="ALL"> <br>
<INPUT TYPE="SUBMIT" VALUE="Find"> <INPUT TYPE="TEXT" NAME="query" SIZE="25"> <br><br>
<input type="SUBMIT" name="sitemap" value="Site Map"><br> 
<input type="radio" name="t" value="s" CHECKED>Site Search
<input type="radio" name="t" value="w">Web Search
</FORM></TD></TABLE>
<A HREF="http://search.freefind.com/find.html?id=73359458&m=0&p=0">Site Map</A>   
<A HREF="http://search.freefind.com/find.html?id=73359458&w=0&p=0">What's New</A>   
<A HREF="http://search.freefind.com/find.html?id=73359458">Search</A>
<!-- Search Freefind -->
</span>
</div>

<div id="top">
<span><center>
    <h1>OVIDIUS</h1> 
    <h2>- Ars amatoriae (2) -</h2>
</CENTER></span>
</div>

<div id="top-right">
<span>
<a href="http://www3.clustrmaps.com/counter/maps.php?url=http://digilander.libero.it/jackdanielspl/Cesare.htm" id="clustrMapsLink"><img src="http://www3.clustrmaps.com/counter/index2.php?url=http://digilander.libero.it/jackdanielspl/Cesare.htm" style="border:0px;" alt="Locations of visitors to this page" title="Locations of visitors to this page" id="clustrMapsImg" />
</a>
<script type="text/javascript">
function cantload() {
img = document.getElementById("clustrMapsImg");
img.onerror = null;
img.src = "http://www2.clustrmaps.com/images/clustrmaps-back-soon.jpg";
document.getElementById("clustrMapsLink").href = "http://www2.clustrmaps.com";
}
img = document.getElementById("clustrMapsImg");
img.onerror = cantload;
</script>
<!-- CQ Counter code start -->
<script type="text/javascript" language="javascript"><!-- 
_n=navigator.appName; _t=new Date(); function t() { document.write( 
"<img src=\"http://1it.cqcounter.com/cgi-bin/c?_id=750614&_z=4&_r="+
_r+"&_c="+_c+"&_j="+_j+"&_t="+(_t.getTimezoneOffset())+
"&_l="+escape(document.referrer)+"\" height=15 width=70 "+
"border=0>");} _c="0"; _r="0"; _j="U";//--></script>
<script type="text/javascript" language="javascript1.2"><!-- 
_b=screen; _r=_b.width; _n!="Netscape"?_c=_b.colorDepth : _c=_b.pixelDepth;
navigator.javaEnabled()?_j="Y":_j="N";//--></script>
<a href="http://it.cqcounter.com/cgi-bin/s?_id=750614" 
target="_top"><script type="text/javascript" language="javascript"><!-- 
t(); //--></script><noscript><img width=70 height=15 border=0 alt="" 
src="http://1it.cqcounter.com/cgi-bin/c?_id=750614&_z=4"></noscript></a>
<!-- CQ Counter code end -->
</span>
</div>

<div id="left" lang="en">
<span>
<h3>HOME PAGE: [<A href="../CesareEn.htm">English</A>][<A href="../Cesare.htm">Italian</A>]</<h3><br>
<h3>Caesar's masterworks:</h3>
<ul>
<li><a href="bellogallico.html">De bello gallico</a></li>
<li><a href="bellocivili.html">De bello civili</a></li>
<li><a href="bellohis.html">De bello hispaniensi</a></li>
<li><a href="belloafr.html">De bello africo</a></li>
<li><a href="belloale.html">De bello alexandrino</a></li>
</ul>
<h3>Other latin authors:</h3>
<ul>
<li><a href="catullus.html">Catullus</a></li>
<li><a href="cicero.html">Cicero</a></li>
<li><a href="horatius.html">Horatius</a></li>
<li><a href="ovidius.html">Ovidius</a></li>
<li><a href="sallustius.html">Sallustius</a></li>
<li><a href="tacitus.html">Tacitus</a></li>
</ul>

<h3><a href="links.html">External useful links</a></h3>
</span>
</div>


<div id="right">
 <span>
Dicite 'io Paean!' et 'io' bis dicite 'Paean!':
<br> decidit in casses praeda petita meos.
<br>laetus amans donat uiridi mea carmina palma,
<br> praelata Ascraeo Maeonioque seni.
<br>talis ab armiferis Priameius hospes Amyclis
<br> candida cum rapta coniuge uela dedit;
<br>talis erat qui te curru uictore ferebat,
<br> uecta peregrinis Hippodamia rotis.
<br>quid properas, iuuenis? mediis tua pinus in undis
<br> nauigat, et longe quem peto portus
abest.
<br>non satis est uenisse tibi me uate puellam:
<br> arte mea capta est, arte tenenda mea
est.
<br>nec minor est uirtus, quam quaerere, parta tueri:
<br> casus inest illic; hoc erit artis
opus.
<br>nunc mihi, si quando, puer et Cytherea, fauete,
<br> nunc Erato, nam tu nomen amoris habes.
<br>magna paro, quas possit Amor remanere per artes,
<br> dicere, tam uasto peruagus orbe puer.
<br>et leuis est, et habet geminas, quibus auolet, alas:
<br> difficile est illis inposuisse modum.
<br>hospitis effugio praestruxerat omnia Minos:
<br> audacem pinnis repperit ille uiam.
<br>Daedalus ut clausit conceptum crimine matris
<br> semibouemque uirum semiuirumque bouem,
<br>'sit modus exilio,' dixit 'iustissime Minos:
<br> accipiat cineres terra paterna meos.
<br>et quoniam in patria, fatis agitatus iniquis,
<br> uiuere non potui, da mihi posse mori.
<br>da reditum puero, senis est si gratia uilis:
<br> si non uis puero parcere, parce seni.'
<br>dixerat haec; sed et haec et multo plura licebat
<br> dicere: regressus non dabat ille uiro.
<br>quod simul ut sensit, 'nunc, nunc, o Daedale,' dixit:
<br> 'materiam, qua sis ingeniosus, habes.
<br>possidet et terras et possidet aequora Minos:
<br> nec tellus nostrae nec patet unda
fugae.
<br>restat iter caeli: caelo temptabimus ire.
<br> da ueniam coepto, Iuppiter alte, meo:
<br>non ego sidereas adfecto tangere sedes:
<br> qua fugiam dominum, nulla, nisi ista,
uia est.
<br>per Styga detur iter, Stygias transnabimus undas;
<br> sunt mihi naturae iura nouanda meae.'
<br>ingenium mala saepe mouent: quis crederet umquam
<br> aerias hominem carpere posse uias?
<br>remigium uolucrum disponit in ordine pinnas,
<br> et leue per lini uincula nectit opus,
<br>imaque pars ceris adstringitur igne solutis,
<br> finitusque nouae iam labor artis erat.
<br>tractabat ceramque puer pinnasque renidens,
<br> nescius haec umeris arma parata suis.
<br>cui pater 'his' inquit 'patria est adeunda carinis,
<br> hac nobis Minos effugiendus ope.
<br>aera non potuit Minos, alia omnia clausit;
<br> quem licet, inuentis aera rumpe meis.
<br>sed tibi non uirgo Tegeaea comesque Bootae
<br> ensiger Orion aspiciendus erit:
<br>me pinnis sectare datis; ego praeuius ibo:
<br> sit tua cura sequi; me duce tutus
eris.
<br>nam siue aetherias uicino sole per auras
<br> ibimus, impatiens cera caloris erit:
<br>siue humiles propiore freto iactabimus alas,
<br> mobilis aequoreis pinna madescet aquis.
<br>inter utrumque uola; uentos quoque, nate, timeto,
<br> quaque ferent aurae, uela secunda
dato.'
<br>dum monet, aptat opus puero, monstratque moueri,
<br> erudit infirmas ut sua mater aues.
<br>inde sibi factas umeris accommodat alas,
<br> perque nouum timide corpora librat
iter.
<br>iamque uolaturus paruo dedit oscula nato,
<br> nec patriae lacrimas continuere genae.
<br>monte minor collis, campis erat altior aequis:
<br> hinc data sunt miserae corpora bina
fugae.
<br>et mouet ipse suas, et nati respicit alas
<br> Daedalus, et cursus sustinet usque
suos.
<br>iamque nouum delectat iter, positoque timore
<br> Icarus audaci fortius arte uolat.
<br>hos aliquis, tremula dum captat harundine pisces,
<br> uidit, et inceptum dextra reliquit
opus.
<br>iam Samos a laeua (fuerant Naxosque relictae
<br> et Paros et Clario Delos amata deo)
<br>dextra Lebinthos erat siluisque umbrosa Calymne
<br> cinctaque piscosis Astypalaea uadis,
<br>cum puer, incautis nimium temerarius annis,
<br> altius egit iter, deseruitque patrem.
<br>uincla labant, et cera deo propiore liquescit,
<br> nec tenues uentos brachia mota tenent.
<br>territus a summo despexit in aequora caelo:
<br> nox oculis pauido uenit oborta metu.
<br>tabuerant cerae: nudos quatit ille lacertos,
<br> et trepidat nec, quo sustineatur,
habet.
<br>decidit, atque cadens 'pater, o pater, auferor!' inquit,
<br> clauserunt uirides ora loquentis aquae.
<br>at pater infelix, nec iam pater, 'Icare!' clamat,
<br> 'Icare,' clamat 'ubi es, quoque sub
axe uolas?
<br>Icare' clamabat, pinnas aspexit in undis.
<br> ossa tegit tellus: aequora nomen habent.
<br>non potuit Minos hominis conpescere pinnas;
<br> ipse deum uolucrem detinuisse paro.
<br>fallitur, Haemonias siquis decurrit ad artes,
<br> datque quod a teneri fronte reuellit
equi.
<br>non facient, ut uiuat amor, Medeides herbae
<br> mixtaque cum magicis nenia Marsa sonis.
<br>Phasias Aesoniden, Circe tenuisset Vlixem,
<br> si modo seruari carmine posset amor.
<br>nec data profuerint pallentia philtra puellis:
<br> philtra nocent animis, uimque furoris
habent.
<br>sit procul omne nefas; ut ameris, amabilis esto:
<br> quod tibi non facies solaue forma
dabit:
<br>sis licet antiquo Nireus adamatus Homero,
<br> Naiadumque tener crimine raptus Hylas,
<br>ut dominam teneas, nec te mirere relictum,
<br> ingenii dotes corporis adde bonis.
<br>forma bonum fragile est, quantumque accedit ad annos
<br> fit minor, et spatio carpitur ipsa
suo.
<br>nec uiolae semper nec hiantia lilia florent,
<br> et riget amissa spina relicta rosa.
<br>et tibi iam uenient cani, formose, capilli,
<br> iam uenient rugae, quae tibi corpus
arent.
<br>iam molire animum, qui duret, et adstrue formae:
<br> solus ad extremos permanet ille rogos.
<br>nec leuis ingenuas pectus coluisse per artes
<br> cura sit et linguas edidicisse duas.
<br>non formosus erat, sed erat facundus Vlixes,
<br> et tamen aequoreas torsit amore deas.
<br>a quotiens illum doluit properare Calypso,
<br> remigioque aptas esse negauit aquas!
<br>haec Troiae casus iterumque iterumque rogabat:
<br> ille referre aliter saepe solebat
idem.
<br>litore constiterant: illic quoque pulchra Calypso
<br> exigit Odrysii fata cruenta ducis.
<br>ille leui uirga (uirgam nam forte tenebat)
<br> quod rogat, in spisso litore pingit
opus.
<br>'haec' inquit 'Troia est' (muros in litore fecit):
<br> 'hic tibi sit Simois; haec mea castra
puta.
<br>campus erat' (campumque facit), 'quem caede Dolonis
<br> sparsimus, Haemonios dum uigil optat
equos.
<br>illic Sithonii fuerant tentoria Rhesi:
<br> hac ego sum captis nocte reuectus
equis.'
<br>pluraque pingebat, subitus cum Pergama fluctus
<br> abstulit et Rhesi cum duce castra
suo.
<br>tum dea 'quas' inquit 'fidas tibi credis ituro,
<br> perdiderint undae nomina quanta, uides?'
<br>ergo age, fallaci timide confide figurae,
<br> quisquis es, aut aliquid corpore pluris
habe.
<br>dextera praecipue capit indulgentia mentes;
<br> asperitas odium saeuaque bella mouet.
<br>odimus accipitrem, quia uiuit semper in armis,
<br> et pauidum solitos in pecus ire lupos.
<br>at caret insidiis hominum, quia mitis, hirundo,
<br> quasque colat turres, Chaonis ales
habet.
<br>este procul, lites et amarae proelia linguae:
<br> dulcibus est uerbis mollis alendus
amor.
<br>lite fugent nuptaeque uiros nuptasque mariti,
<br> inque uicem credant res sibi semper
agi;
<br>hoc decet uxores; dos est uxoria lites:
<br> audiat optatos semper amica sonos.
<br>non legis iussu lectum uenistis in unum:
<br> fungitur in uobis munere legis Amor.
<br>blanditias molles auremque iuuantia uerba
<br> adfer, ut aduentu laeta sit illa tuo.
<br>non ego diuitibus uenio praeceptor amandi:
<br> nil opus est illi, qui dabit, arte
mea.
<br>secum habet ingenium qui, cum libet, 'accipe' dicit;
<br> cedimus, inuentis plus placet ille
meis.
<br>pauperibus uates ego sum, quia pauper amaui;
<br> cum dare non possem munera, uerba
dabam.
<br>pauper amet caute, timeat maledicere pauper,
<br> multaque diuitibus non patienda ferat.
<br>me memini iratum dominae turbasse capillos;
<br> haec mihi quam multos abstulit ira
dies!
<br>nec puto, nec sensi tunicam laniasse; sed ipsa
<br> dixerat, et pretio est illa redempta
meo.
<br>at uos, si sapitis, uestri peccata magistri
<br> effugite et culpae damna timete meae.
<br>proelia cum Parthis, cum culta pax sit amica,
<br> et iocus et causas quicquid amoris
habet.
<br>si nec blanda satis, nec erit tibi comis amanti,
<br> perfer et obdura: postmodo mitis erit.
<br>flectitur obsequio curuatus ab arbore ramus:
<br> frangis, si uires experiare tuas.
<br>obsequio tranantur aquae: nec uincere possis
<br> flumina, si contra quam rapit unda
nates.
<br>obsequium tigresque domat Numidasque leones;
<br> rustica paulatim taurus aratra subit.
<br>quid fuit asperius Nonacrina Atalanta?
<br> subcubuit meritis trux tamen illa
uiri.
<br>saepe suos casus nec mitia facta puellae
<br> flesse sub arboribus Milaniona ferunt;
<br>saepe tulit iusso fallacia retia collo,
<br> saepe fera toruos cuspide fixit apros.
<br>sensit et Hylaei contentum saucius arcum;
<br> sed tamen hoc arcu notior alter erat.
<br>non te Maenalias armatum scandere siluas
<br> nec iubeo collo retia ferre tuo,
<br>pectora nec missis iubeo praebere sagittis;
<br> artis erunt cauto mollia iussa meae.
<br>cede repugnanti: cedendo uictor abibis;
<br> fac modo, quas partes illa iubebit,
agas.
<br>arguet, arguito; quicquid probat illa, probato;
<br> quod dicet, dicas; quod negat illa,
neges.
<br>riserit, adride; si flebit, flere memento;
<br> imponat leges uultibus illa tuis.
<br>seu ludet, numerosque manu iactabit eburnos,
<br> tu male iactato, tu male iacta dato;
<br>seu iacies talos, uictam ne poena sequatur,
<br> damnosi facito stent tibi saepe canes.
<br>siue latrocinii sub imagine calculus ibit,
<br> fac pereat uitreo miles ab hoste tuus.
<br>ipse tene distenta suis umbracula uirgis,
<br> ipse fac in turba, qua uenit illa,
locum.
<br>nec dubita tereti scamnum producere lecto,
<br> et tenero soleam deme uel adde pedi.
<br>saepe etiam dominae, quamuis horrebis et ipse,
<br> algenti manus est calfacienda sinu.
<br>nec tibi turpe puta (quamuis sit turpe, placebit)
<br> ingenua speculum sustinuisse manu.
<br>ille, fatigata praebendo monstra nouerca
<br> qui meruit caelum, quod prior ipse
tulit,
<br>inter Ioniacas calathum tenuisse puellas
<br> creditur, et lanas excoluisse rudes.
<br>paruit imperio dominae Tirynthius heros:
<br> i nunc et dubita ferre quod ille tulit.
<br>iussus adesse foro, iussa maturius hora
<br> fac semper uenias, nec nisi serus
abi.
<br>occurras aliquo, tibi dixerit: omnia differ,
<br> curre, nec inceptum turba moretur
iter.
<br>nocte domum repetens epulis perfuncta redibit:
<br> Tum quoque pro seruo, si uocat illa,
ueni.
<br>rure erit, et dicet uenias; Amor odit inertes:
<br> si rota defuerit, tu pede carpe uiam.
<br>nec graue te tempus sitiensque Canicula tardet
<br> nec uia per iactas candida facta niues.
<br>militiae species amor est: discedite, segnes;
<br> non sunt haec timidis signa tuenda
uiris.
<br>nox et hiems longaeque uiae saeuique dolores
<br> mollibus his castris et labor omnis
inest.
<br>saepe feres imbrem caelesti nube solutum,
<br> frigidus et nuda saepe iacebis humo.
<br>Cynthius Admeti uaccas pauisse Pheraei
<br> fertur, et in parua delituisse casa.
<br>quod Phoebum decuit, quem non decet? exue fastus,
<br> curam mansuri quisquis amoris habes.
<br>si tibi per tutum planumque negabitur ire
<br> atque erit opposita ianua fulta sera,
<br>at tu per praeceps tecto delabere aperto:
<br> det quoque furtiuas alta fenestra
uias.
<br>laeta erit, et causam tibi se sciet esse pericli;
<br> hoc dominae certi pignus amoris erit.
<br>saepe tua poteras, Leandre, carere puella:
<br> transnabas, animum nosset ut illa
tuum.
<br>nec pudor ancillas, ut quaeque erit ordine prima,
<br> nec tibi sit seruos demeruisse pudor.
<br>nomine quemque suo (nulla est iactura) saluta,
<br> iunge tuis humiles ambitiose manus.
<br>sed tamen et seruo (leuis est inpensa) roganti
<br> porrige Fortunae munera parua die;
<br>porrige et ancillae, qua poenas luce pependit
<br> lusa maritali Gallica ueste manus.
<br>fac plebem, mihi crede, tuam; sit semper in illa
<br> ianitor et thalami qui iacet ante
fores.
<br>nec dominam iubeo pretioso munere dones:
<br> parua, sed e paruis callidus apta
dato.
<br>dum bene diues ager, cum rami pondere nutant,
<br> adferat in calatho rustica dona puer.
<br>rure suburbano poteris tibi dicere missa,
<br> illa uel in Sacra sint licet empta
Via.
<br>adferat aut uuas aut, quas Amaryllis amabat,
<br> at nunc castaneas non amat illa nuces.
<br>quin etiam turdoque licet missaque columba
<br> te memorem dominae testificere tuae.
<br>turpiter his emitur spes mortis et orba senectus.
<br> a, pereant, per quos munera crimen
habent!
<br>quid tibi praecipiam teneros quoque mittere uersus?
<br> ei mihi, non multum carmen honoris
habet.
<br>carmina laudantur, sed munera magna petuntur:
<br> dummodo sit diues, barbarus ipse placet.
<br>aurea sunt uere nunc saecula: plurimus auro
<br> uenit honos: auro conciliatur amor.
<br>ipse licet uenias Musis comitatus, Homere,
<br> si nihil attuleris, ibis, Homere,
foras.
<br>sunt tamen et doctae, rarissima turba, puellae;
<br> altera non doctae turba, sed esse
uolunt.
<br>utraque laudetur per carmina: carmina lector
<br> commendet dulci qualiacumque sono.
<br>his ergo aut illis uigilatum carmen in ipsas
<br> forsitan exigui muneris instar erit.
<br>at quod eris per te facturus, et utile credis,
<br> id tua te facito semper amica roget.
<br>libertas alicui fuerit promissa tuorum:
<br> hanc tamen a domina fac petat ille
tua.
<br>si poenam seruo, si uincula saeua remittis,
<br> quod facturus eras, debeat illa tibi:
<br>utilitas tua sit, titulus donetur amicae:
<br> perde nihil, partes illa potentis
agat.
<br>sed te, cuicumque est retinendae cura puellae,
<br> attonitum forma fac putet esse sua.
<br>siue erit in Tyriis, Tyrios laudabis amictus;
<br> siue erit in Cois, Coa decere puta.
<br>aurata est: ipso tibi sit pretiosior auro;
<br> gausapa si sumpsit, gausapa sumpta
proba.
<br>astiterit tunicata, 'moues incendia' clama,
<br> sed timida, caueat frigora, uoce roga.
<br>conpositum discrimen erit: discrimina lauda;
<br> torserit igne comam: torte capille,
place.
<br>brachia saltantis, uocem mirare canentis,
<br> et, quod desierit, uerba querentis
habe.
<br>ipsos concubitus, ipsum uenerere licebit
<br> quod iuuat et &Yacute; quaedam gaudia
noctis habe &Yacute;.
<br>ut fuerit torua uiolentior illa Medusa,
<br> fiet amatori lenis et aequa suo.
<br>tantum, ne pateas uerbis simulator in illis,
<br> effice, nec uultu destrue dicta tuo.
<br>si latet, ars prodest; adfert deprensa pudorem
<br> atque adimit merito tempus in omne
fidem.
<br>saepe sub autumnum, cum formosissimus annus
<br> plenaque purpureo subrubet uua mero,
<br>cum modo frigoribus premimur, modo soluimur aestu,
<br> aere non certo, corpora languor habet.
<br>illa quidem ualeat, sed si male firma cubarit
<br> et uitium caeli senserit aegra sui,
<br>tunc amor et pietas tua sit manifesta puellae;
<br> tum sere, quod plena postmodo falce
metas.
<br>nec tibi morosi ueniant fastidia morbi,
<br> perque tuas fiant, quae sinet ipsa,
manus,
<br>et uideat flentem, nec taedeat oscula ferre,
<br> et sicco lacrimas conbibat ore tuas.
<br>multa uoue, sed cuncta palam, quotiesque libebit,
<br> quae referas illi, somnia laeta uide.
<br>et ueniat, quae lustret anus lectumque locumque,
<br> praeferat et tremula sulphur et oua
manu.
<br>omnibus his inerunt gratae uestigia curae;
<br> in tabulas multis haec uia fecit iter.
<br>nec tamen officiis odium quaeratur ab aegra;
<br> sit suus in blanda sedulitate modus:
<br>neue cibo prohibe, nec amari pocula suci
<br> porrige; riualis misceat illa tuus.
<br>Sed non cui dederas a litore carbasa uento
<br> utendum, medio cum potiere freto.
<br>dum nouus errat amor, uires sibi colligat usu;
<br> si bene nutrieris, tempore firmus
erit.
<br>quem taurum metuis, uitulum mulcere solebas;
<br> sub qua nunc recubas arbore, uirga
fuit;
<br>nascitur exiguus, sed opes adquirit eundo,
<br> quaque uenit, multas accipit amnis
aquas.
<br>fac tibi consuescat: nil adsuetudine maius,
<br> quam tu dum capias, taedia nulla fuge.
<br>te semper uideat, tibi semper praebeat aures,
<br> exhibeat uultus noxque diesque tuos.
<br>cum tibi maior erit fiducia, posse requiri,
<br> cum procul absenti cura futurus eris,
<br>da requiem: requietus ager bene credita reddit,
<br> terraque caelestes arida sorbet aquas.
<br>Phyllida Demophoon praesens moderatius ussit:
<br> exarsit uelis acrius illa datis.
<br>Penelopen absens sollers torquebat Vlixes;
<br> Phylacides aberat, Laodamia, tuus.
<br>sed mora tuta breuis: lentescunt tempore curae
<br> uanescitque absens et nouus intrat
amor:
<br>dum Menelaus abest, Helene, ne sola iaceret,
<br> hospitis est tepido nocte recepta
sinu.
<br>quis stupor hic, Menelae, fuit? tu solus abibas,
<br> isdem sub tectis hospes et uxor erant.
<br>accipitri timidas credis, furiose, columbas?
<br> plenum montano credis ouile lupo?
<br>nil Helene peccat, nihil hic committit adulter:
<br> quod tu, quod faceret quilibet, ille
facit.
<br>cogis adulterium dando tempusque locumque;
<br> quid nisi consilio est usa puella
tuo?
<br>quid faciat? uir abest, et adest non rusticus hospes,
<br> et timet in uacuo sola cubare toro.
<br>uiderit Atrides; Helenen ego crimine soluo:
<br> usa est humani commoditate uiri.
<br>sed neque fuluus aper media tam saeuus in ira est,
<br> fulmineo rabidos cum rotat ore canes,
<br>nec lea, cum catulis lactentibus ubera praebet,
<br> nec breuis ignaro uipera laesa pede,
<br>femina quam socii deprensa paelice lecti:
<br> ardet et in uultu pignora mentis habet.
<br>in ferrum flammasque ruit, positoque decore
<br> fertur, ut Aonii cornibus icta dei.
<br>coniugis admissum uiolataque iura marita est
<br> barbara per natos Phasias ulta suos.
<br>altera dira parens haec est, quam cernis, hirundo:
<br> aspice, signatum sanguine pectus habet.
<br>hoc bene compositos, hoc firmos soluit amores;
<br> crimina sunt cautis ista timenda uiris.
<br>nec mea uos uni damnat censura puellae:
<br> di melius! uix hoc nupta tenere potest.
<br>ludite, sed furto celetur culpa modesto;
<br> gloria peccati nulla petenda sui est.
<br>nec dederis munus, cognosse quod altera possit,
<br> nec sint nequitiae tempora certa tuae,
<br>et, ne te capiat latebris sibi femina notis,
<br> non uno est omnis conuenienda loco,
<br>et, quotiens scribes, totas prius ipse tabellas
<br> inspice: plus multae, quam sibi missa,
legunt.
<br>laesa Venus iusta arma mouet telumque remittit
<br> et, modo quod questa est, ipse querare
facit.
<br>dum fuit Atrides una contentus, et illa
<br> casta fuit; uitio est improba facta
uiri.
<br>audierat laurumque manu uittasque ferentem
<br> pro nata Chrysen non ualuisse sua;
<br>audierat, Lyrnesi, tuos, abducta, dolores
<br> bellaque per turpis longius isse moras.
<br>haec tamen audierat; Priameida uiderat ipsa:
<br> uictor erat praedae praeda pudenda
suae.
<br>inde Thyestiaden animo thalamoque recepit
<br> et male peccantem Tyndaris ulta uirum.
<br>quae bene celaris, si qua tamen acta patebunt,
<br> illa licet pateant, tu tamen usque
nega.
<br>tum neque subiectus, solito nec blandior esto:
<br> haec animi multum signa nocentis habent.
<br>sed lateri ne parce tuo: pax omnis in uno est;
<br> concubitu prior est infitianda Venus.
<br>sunt, qui praecipiant herbas, satureia, nocentes
<br> sumere; iudiciis ista uenena meis.
<br>aut piper urticae mordacis semine miscent
<br> tritaque in annoso flaua pyrethra
mero;
<br>sed dea non patitur sic ad sua gaudia cogi,
<br> colle sub umbroso quam tenet altus
Eryx.
<br>candidus, Alcathoi qui mittitur urbe Pelasga,
<br> bulbus et, ex horto quae uenit, herba
salax
<br>ouaque sumantur, sumantur Hymettia mella
<br> quasque tulit folio pinus acuta nuces.
<br>docta, quid ad magicas, Erato, deuerteris artes?
<br> interior curru meta terenda meo est.
<br>qui modo celabas monitu tua crimina nostro,
<br> flecte iter, et monitu detege furta
meo.
<br>nec leuitas culpanda mea est: non semper eodem
<br> impositos uento panda carina uehit.
<br>nam modo Threicio Borea, modo currimus Euro;
<br> saepe tument Zephyro lintea, saepe
Noto.
<br>aspice, ut in curru modo det fluitantia rector
<br> lora, modo admissos arte retentet
equos.
<br>sunt quibus ingrate timida indulgentia seruit
<br> et, si nulla subest aemula, languet
amor.
<br>luxuriant animi rebus plerumque secundis,
<br> nec facile est aequa commoda mente
pati.
<br>ut leuis absumptis paulatim uiribus ignis
<br> ipse latet, summo canet in igne cinis,
<br>sed tamen extinctas admoto sulphure flammas
<br> inuenit, et lumen, quod fuit ante,
redit:
<br>sic, ubi pigra situ securaque pectora torpent,
<br> acribus est stimulis eliciendus amor.
<br>fac timeat de te tepidamque recalface mentem:
<br> palleat indicio criminis illa tui;
<br>o quater et quotiens numero conprendere non est
<br> felicem, de quo laesa puella dolet!
<br>quae, simul inuitas crimen peruenit ad aures,
<br> excidit, et miserae uoxque colorque
fugit.
<br>ille ego sim, cuius laniet furiosa capillos;
<br> ille ego sim, teneras cui petat ungue
genas,
<br>quem uideat lacrimans, quem toruis spectet ocellis,
<br> quo sine non possit uiuere, posse
uelit.
<br>si spatium quaeras, breue sit, quo laesa queratur,
<br> ne lenta uires colligat ira mora.
<br>candida iamdudum cingantur colla lacertis,
<br> inque tuos flens est accipienda sinus;
<br>oscula da flenti, Veneris da gaudia flenti,
<br> pax erit; hoc uno soluitur ira modo.
<br>cum bene saeuierit, cum certa uidebitur hostis,
<br> tum pete concubitus foedera, mitis
erit.
<br>illic depositis habitat Concordia telis,
<br> illo, crede mihi, Gratia nata loco
est.
<br>quae modo pugnarunt, iungunt sua rostra columbae,
<br> quarum blanditias uerbaque murmur
habet.
<br>prima fuit rerum confusa sine ordine moles,
<br> unaque erat facies sidera, terra,
fretum;
<br>mox caelum impositum terris, humus aequore cincta est
<br> inque suas partes cessit inane chaos;
<br>silua feras, uolucres aer accepit habendas;
<br> in liquida, pisces, delituistis aqua.
<br>tum genus humanum solis errabat in agris
<br> idque merae uires et rude corpus erat;
<br>silua domus fuerat, cibus herba, cubilia frondes:
<br> iamque diu nulli cognitus alter erat.
<br>blanda truces animos fertur mollisse uoluptas:
<br> constiterant uno femina uirque loco.
<br>quid facerent, ipsi nullo didicere magistro;
<br> arte Venus nulla dulce peregit opus.
<br>ales habet, quod amet; cum quo sua gaudia iungat,
<br> inuenit in media femina piscis aqua;
<br>cerua parem sequitur, serpens serpente tenetur;
<br> haeret adulterio cum cane nexa canis;
<br>laeta salitur ouis: tauro quoque laeta iuuenca est;
<br> sustinet inmundum sima capella marem.
<br>in furias agitantur equae, spatioque remota
<br> per loca diuiduos amne sequuntur equos.
<br>ergo age et iratae medicamina fortia praebe;
<br> illa feri requiem sola doloris habent,
<br>illa Machaonios superant medicamina sucos;
<br> his, ubi peccaris, restituendus eris.
<br>haec ego cum canerem, subito manifestus Apollo
<br> mouit inauratae pollice fila lyrae.
<br>in manibus laurus, sacris inducta capillis
<br> laurus erat; uates ille uidendus adit.
<br>is mihi 'lasciui' dixit 'praeceptor Amoris,
<br> duc, age, discipulos ad mea templa
tuos,
<br>est ubi diuersum fama celebrata per orbem
<br> littera, cognosci quae sibi quemque
iubet.
<br>qui sibi notus erit, solus sapienter amabit,
<br> atque opus ad uires exiget omne suas.
<br>cui faciem natura dedit, spectetur ab illa;
<br> cui color est, umero saepe patente
cubet;
<br>qui sermone placet, taciturna silentia uitet;
<br> qui canit arte, canat; qui bibit arte,
bibat.
<br>sed neque declament medio sermone diserti,
<br> nec sua non sanus scripta poeta legat!'
<br>sic monuit Phoebus: Phoebo parete monenti;
<br> certa dei sacro est huius in ore fides.
<br>ad propiora uocor. quisquis sapienter amabit,
<br> uincet et e nostra, quod petet, arte
feret.
<br>credita non semper sulci cum fenere reddunt,
<br> nec semper dubias adiuuat aura rates;
<br>quod iuuat, exiguum, plus est, quod laedat amantes:
<br> proponant animo multa ferenda suo.
<br>quot lepores in Atho, quot apes pascuntur in Hybla,
<br> caerula quot bacas Palladis arbor
habet,
<br>litore quot conchae, tot sunt in amore dolores;
<br> quae patimur, multo spicula felle
madent.
<br>dicta erit isse foras: intus fortasse uidebis:
<br> isse foras, et te falsa uidere puta.
<br>clausa tibi fuerit promissa ianua nocte:
<br> perfer et inmunda ponere corpus humo.
<br>forsitan et uultu mendax ancilla superbo
<br> dicet 'quid nostras obsidet iste fores?'
<br>postibus et durae supplex blandire puellae
<br> et capiti demptas in fore pone rosas.
<br>cum uolet, accedes: cum te uitabit, abibis;
<br> dedecet ingenuos taedia ferre sui.
<br>'effugere hunc non est' quare tibi possit amica
<br> dicere? non omni tempore sensus obest.
<br>nec maledicta puta, nec uerbera ferre puellae
<br> turpe nec ad teneros oscula ferre
pedes.
<br>quid moror in paruis? animus maioribus instat;
<br> magna canam: toto pectore, uulgus,
ades.
<br>ardua molimur, sed nulla, nisi ardua, uirtus:
<br> difficilis nostra poscitur arte labor.
<br>riualem patienter habe: uictoria tecum
<br> stabit: eris magni uictor in arce
Iouis.
<br>haec tibi non hominem, sed quercus crede Pelasgas
<br> dicere: nil istis ars mea maius habet.
<br>innuet illa: feras; scribet: ne tange tabellas;
<br> unde uolet, ueniat; quoque libebit,
eat.
<br>hoc in legitima praestant uxore mariti,
<br> cum, tener, ad partes tu quoque, Somne,
uenis.
<br>hac ego, confiteor, non sum perfectus in arte;
<br> quid faciam? monitis sum minor ipse
meis.
<br>mene palam nostrae det quisquam signa puellae
<br> et patiar nec me quo libet ira ferat?
<br>oscula uir dederat, memini, suus; oscula questus
<br> sum data; barbaria noster abundat
amor.
<br>non semel hoc uitium nocuit mihi; doctior ille,
<br> quo ueniunt alii conciliante uiri.
<br>sed melius nescisse fuit: sine furta tegantur,
<br> ne fugiat ficto fassus ab ore pudor.
<br>quo magis, o iuuenes, deprendere parcite uestras;
<br> peccent, peccantes uerba dedisse putent.
<br>crescit amor prensis: ubi par fortuna duorum est,
<br> in causa damni perstat uterque sui.
<br>fabula narratur toto notissima caelo,
<br> Mulciberis capti Marsque Venusque
dolis.
<br>Mars pater, insano Veneris turbatus amore
<br> de duce terribili factus amator erat.
<br>nec Venus oranti (neque enim dea mollior ulla est)
<br> rustica Gradiuo difficilisque fuit.
<br>a, quotiens lasciua pedes risisse mariti
<br> dicitur, et duras igne uel arte manus!
<br>Marte palam simul est Vulcanum imitata, decebat,
<br> multaque cum forma gratia mixta fuit.
<br>sed bene concubitus primos celare solebant.
<br> plena uerecundi culpa pudoris erat.
<br>indicio Solis (quis Solem fallere possit?)
<br> cognita Vulcano coniugis acta suae.
<br>(quam mala, Sol, exempla moues! pete munus ab ipsa
<br> et tibi, si taceas, quod dare possit,
habet.)
<br>Mulciber obscuros lectum circaque superque
<br> disponit laqueos: lumina fallit opus.
<br>fingit iter Lemnon; ueniunt ad foedus amantes;
<br> impliciti laqueis nudus uterque iacent.
<br>conuocat ille deos; praebent spectacula capti;
<br> uix lacrimas Venerem continuisse putant.
<br>non uultus texisse suos, non denique possunt
<br> partibus obscenis opposuisse manus.
<br>hic aliquis ridens 'in me, fortissime Mauors,
<br> si tibi sunt oneri, uincula transfer!'
ait.
<br>uix precibus, Neptune, tuis captiua resoluit
<br> corpora; Mars Thracen occupat, illa
Paphon.
<br>hoc tibi pro facto, Vulcane, quod ante tegebant,
<br> liberius faciunt, ut pudor omnis abest.
<br>saepe tamen demens stulte fecisse fateris,
<br> teque ferunt artis paenituisse tuae.
<br>hoc uetiti uos este; uetat deprensa Dione
<br> insidias illas, quas tulit ipsa, dare.
<br>nec uos riuali laqueos disponite, nec uos
<br> excipite arcana uerba notata manu.
<br>ista uiri captent, si iam captanda putabunt,
<br> quos faciet iustos ignis et unda uiros.
<br>en, iterum testor: nihil hic, nisi lege remissum
<br> luditur; in nostris instita nulla
iocis.
<br>quis Cereris ritus ausit uulgare profanis
<br> magnaque Threicia sacra reperta Samo?
<br>exigua est uirtus praestare silentia rebus;
<br> at contra grauis est culpa tacenda
loqui.
<br>o bene, quod frustra captatis arbore pomis
<br> garrulus in media Tantalus aret aqua!
<br>praecipue Cytherea iubet sua sacra taceri;
<br> admoneo, ueniat nequis ad illa loquax.
<br>condita si non sunt Veneris mysteria cistis,
<br> nec caua uesanis ictibus aera sonant,
<br>at tamen inter nos medio uersantur in usu,
<br> sed sic, inter nos ut latuisse uelint.
<br>ipsa Venus pubem, quotiens uelamina ponit,
<br> protegitur laeua semireducta manu.
<br>in medio passimque coit pecus: hoc quoque uiso
<br> auertit uultus nempe puella suos.
<br>conueniunt thalami furtis et ianua nostris
<br> parsque sub iniecta ueste pudenda
latet,
<br>et, si non tenebras, ad quiddam nubis opacae
<br> quaerimus, atque aliquid luce patente
minus.
<br>tunc quoque, cum solem nondum prohibebat et imbrem
<br> tegula sed quercus tecta cibumque
dabat,
<br>in nemore atque antris, non sub Ioue, iuncta uoluptas:
<br> tanta rudi populo cura pudoris erat.
<br>at nunc nocturnis titulos inponimus actis,
<br> atque emitur magno nil, nisi posse
loqui.
<br>scilicet excuties omnes, ubi quaeque, puellas,
<br> cuilibet ut dicas 'haec quoque nostra
fuit'?
<br>nec desint, quas tu digitis ostendere possis?
<br> ut quamque adtigeris, fabula turpis
erit?
<br>parua queror: fingunt quidam, quae uera negarent,
<br> et nulli non se concubuisse ferunt.
<br>corpora si nequeunt, quae possunt, nomina tangunt,
<br> famaque non tacto corpore crimen habet.
<br>i nunc, claude fores, custos odiose puellae,
<br> et centum duris postibus obde seras:
<br>quid tuti superest, cum nominis extat adulter
<br> et credi quod non contigit esse, cupit?
<br>nos etiam ueros parce profitemur amores,
<br> Tectaque sunt solida mystica furta
fide.
<br>parcite praecipue uitia exprobrare puellis,
<br> utile quae multis dissimulasse fuit.
<br>nec suus Andromedae color est obiectus ab illo,
<br> mobilis in gemino cui pede pinna fuit.
<br>omnibus Andromache uisa est spatiosior aequo,
<br> unus, qui modicam diceret, Hector
erat.
<br>quod male fers, adsuesce: feres bene: multa uetustus
<br> leniet, incipiens omnia sentit amor.
<br>dum nouus in uiridi coalescit cortice ramus,
<br> concutiat tenerum quaelibet aura,
cadet.
<br>mox eadem uentis, spatio durata, resistet,
<br> firmaque adoptiuas arbor habebit opes.
<br>eximit ipsa dies omnes e corpore mendas,
<br> quodque fuit uitium, desinit esse
mora.
<br>ferre nouae nares taurorum terga recusant:
<br> adsiduo domitas tempore fallit odor.
<br>nominibus mollire licet mala: 'fusca' uocetur,
<br> nigrior Illyrica cui pice sanguis
erit;
<br>si straba, sit 'Veneri similis'; si raua, 'Mineruae';
<br> sit 'gracilis', macie quae male uiua
sua est;
<br>dic 'habilem', quaecumque breuis, quae turgida, 'plenam';
<br> et lateat uitium proximitate boni.
<br>nec quotus annus eat, nec quo sit nata require
<br> consule, quae rigidus munera censor
habet,
<br>praecipue si flore caret, meliusque peractum
<br> Tempus, et albentes iam legit illa
comas.
<br>utilis, o iuuenes, aut haec, aut serior aetas:
<br> iste feret segetes, iste serendus
ager.
<br>[dum uires annique sinunt, tolerate labores:
<br> iam ueniet tacito curua senecta pede.
<br>aut mare remigiis, aut uomere findite terras
<br> aut fera belligeras addite in arma
manus,
<br>aut latus et uires operamque adferte puellis:
<br> hoc quoque militia est, hoc quoque
quaerit opes.]
<br>adde, quod est illis operum prudentia maior,
<br> solus et, artifices qui facit, usus
adest.
<br>illae munditiis annorum damna rependunt
<br> et faciunt cura, ne uideantur anus;
<br>utque uelis, Venerem iungunt per mille figuras:
<br> inuenit plures nulla tabella modos.
<br>illis sentitur non inritata uoluptas:
<br> quod iuuet, ex aequo femina uirque
ferant.
<br>odi concubitus, qui non utrumque resoluunt;
<br> hoc est, cur pueri tangar amore minus.
<br>odi quae praebet, quia sit praebere necesse,
<br> siccaque de lana cogitat ipsa sua.
<br>quae datur officio, non est mihi grata uoluptas:
<br> officium faciat nulla puella mihi.
<br>me uoces audire iuuat sua gaudia fassas,
<br> quaeque morer meme sustineamque, roget.
<br>aspiciam dominae uictos amentis ocellos;
<br> langueat et tangi se uetet illa diu.
<br>haec bona non primae tribuit natura iuuentae,
<br> quae cito post septem lustra uenire
solent.
<br>qui properant, noua musta bibant; mihi fundat auitum
<br> consulibus priscis condita testa merum.
<br>nec platanus, nisi sera, potest obsistere Phoebo,
<br> et laedunt nudos prata nouella pedes.
<br>scilicet Hermionen Helenae praeponere posses,
<br> et melior Gorge quam sua mater erat!
<br>at Venerem quicumque uoles adtingere seram,
<br> si modo duraris, praemia digna feres.
<br>conscius, ecce, duos accepit lectus amantes:
<br> ad thalami clausas, Musa, resiste
fores.
<br>sponte sua sine te celeberrima uerba loquentur,
<br> nec manus in lecto laeua iacebit iners.
<br>inuenient digiti, quod agant in partibus illis,
<br> in quibus occulte spicula tingit Amor.
<br>fecit in Andromache prius hoc fortissimus Hector
<br> nec solum bellis utilis ille fuit.
<br>fecit et in capta Lyrneside magnus Achilles,
<br> cum premeret mollem lassus ab hoste
torum.
<br>illis te manibus tangi, Brisei, sinebas,
<br> imbutae Phrygia quae nece semper erant.
<br>an fuit hoc ipsum, quod te, lasciua, iuuaret,
<br> ad tua uictrices membra uenire manus?
<br>crede mihi, non est Veneris properanda uoluptas,
<br> sed sensim tarda prolicienda mora.
<br>cum loca reppereris, quae tangi femina gaudet,
<br> non obstet, tangas quo minus illa,
pudor.
<br>aspicies oculos tremulo fulgore micantes,
<br> ut sol a liquida saepe refulget aqua.
<br>accedent questus, accedet amabile murmur,
<br> et dulces gemitus aptaque uerba ioco.
<br>sed neque tu dominam uelis maioribus usus
<br> desere, nec cursus anteat illa tuos;
<br>ad metam properate simul: tum plena uoluptas,
<br> cum pariter uicti femina uirque iacent.
<br>hic tibi uersandus tenor est, cum libera dantur
<br> otia, furtiuum nec timor urget opus.
<br>cum mora non tuta est, totis incumbere remis
<br> utile et admisso subdere calcar equo.
<br>Finis adest operi: palmam date, grata iuuentus,
<br> sertaque odoratae myrtea ferte comae.
<br>quantus apud Danaos Podalirius arte medendi,
<br> Aeacides dextra, pectore Nestor erat,
<br>quantus erat Calchas extis, Telamonius armis,
<br> Automedon curru, tantus amator ego.
<br>me uatem celebrate, uiri, mihi dicite laudes;
<br> cantetur toto nomen in orbe meum.
<br>arma dedi uobis: dederat Vulcanus Achilli;
<br> uincite muneribus, uicit ut ille,
datis.
<br>sed quicumque meo superarit Amazona ferro,
<br> inscribat spoliis 'Naso magister erat'.
<br>ecce, rogant tenerae, sibi dem praecepta, puellae:
<br> uos eritis chartae proxima cura meae!
 </span>
</div>

</body>
</html>