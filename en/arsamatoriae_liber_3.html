<!DOCTYPE HTML PUBLIC "-//W3C//DTD HTML 4.01 Transitional//IT">
<HTML>
<HEAD>
   <link rel="schema.DC" href="http://purl.org/DC/elements/1.0/" title="The Dublin Core metadata Element Set" />
   <meta http-equiv="Content-Type" content="text/html; charset=iso-8859-1" >
   <META NAME="DC.Title" CONTENT="Traduzioni multilingua: Gaio Giulio Cesare">
	<META NAME="DC.Creator" CONTENT="Piero Dalle Pezze">
	<META NAME="DC.Creator.Address" CONTENT="">
	<META NAME="DC.Date.Creation" CONTENT="2000-12-03">
	<META HTTP-EQUIV="DC.Date.X-MetadataLastModified" CONTENT="2008-01-31">
	<META NAME="DC.Type" CONTENT="text">
	<META NAME="DC.Format" CONTENT="text/html">
	<META NAME="DC.Identifier" CONTENT="">
	<META NAME="DC.Language" CONTENT="it;en;de">
	<META NAME="DC.Subject" CONTENT="Cesare Cicerone Tacito Catullo Sallustio traduzioni latino italiano inglese tedesco">
   <META NAME="DC.Description.TableofContents" LANG="it" 
         CONTENT="Traduzioni in italiano, inglese, tedesco di autori latini: Cesare, Sallustio, Cicerone, Tacito, Catullo">
   <META NAME="DC.Description.TableofContents" LANG="en"
         CONTENT="Translation in English, Italian and German of latin authors: Caesar, Sallustius, Cicero, Tacitus, Catullus">
   <META NAME="generator" CONTENT="GNU/EMACS">
   <META NAME="description" CONTENT="Traduzioni in italiano, inglese, tedesco di autori latini: Cesare, Sallustio, Cicerone, Tacito, Catullo">
   <META NAME="keywords" CONTENT="Cesare Cicerone Tacito Catullo Sallustio traduzioni latino italiano inglese tedesco">
   <TITLE>Latin translations: Gaius Giulius Caesar</TITLE>
   <LINK rel="stylesheet" type="text/css" href="../style.css">
   <LINK lang="it" title="Traduzioni latine multilingua: Gaio Giulio Cesare" rel="alternate" hreflang="it" href="../Cesare.htm">
   <LINK lang="en" title="Latin translations: Gaius Giulius Caesar" rel="alternate" hreflang="en" href="../CesareEn.htm">
   <base target="RIGHT">
</HEAD>

<body>

<div id="top-left">
<span>

<!-- Search Freefind -->
<TABLE>
<TD>
<FORM ACTION="http://search.freefind.com/find.html" METHOD="GET" target="_top">
<A HREF="http://search.freefind.com/find.html?id=73359458">Search this site</A> or 
<A HREF="http://search.freefind.com/find.html?id=73359458&t=w">the web</a> powered by 
<A HREF="http://www.freefind.com">FreeFind</A>
<INPUT TYPE="HIDDEN" NAME="id" SIZE="-1" VALUE="73359458">
<INPUT TYPE="HIDDEN" NAME="pid" SIZE="-1" VALUE="r">
<INPUT TYPE="HIDDEN" NAME="mode" SIZE="-1" VALUE="ALL"> <br>
<INPUT TYPE="SUBMIT" VALUE="Find"> <INPUT TYPE="TEXT" NAME="query" SIZE="25"> <br><br>
<input type="SUBMIT" name="sitemap" value="Site Map"><br> 
<input type="radio" name="t" value="s" CHECKED>Site Search
<input type="radio" name="t" value="w">Web Search
</FORM></TD></TABLE>
<A HREF="http://search.freefind.com/find.html?id=73359458&m=0&p=0">Site Map</A>   
<A HREF="http://search.freefind.com/find.html?id=73359458&w=0&p=0">What's New</A>   
<A HREF="http://search.freefind.com/find.html?id=73359458">Search</A>
<!-- Search Freefind -->
</span>
</div>

<div id="top">
<span><center>
    <h1>OVIDIUS</h1> 
    <h2>- Ars amatoriae (3) -</h2>
</CENTER></span>
</div>

<div id="top-right">
<span>
<a href="http://www3.clustrmaps.com/counter/maps.php?url=http://digilander.libero.it/jackdanielspl/Cesare.htm" id="clustrMapsLink"><img src="http://www3.clustrmaps.com/counter/index2.php?url=http://digilander.libero.it/jackdanielspl/Cesare.htm" style="border:0px;" alt="Locations of visitors to this page" title="Locations of visitors to this page" id="clustrMapsImg" />
</a>
<script type="text/javascript">
function cantload() {
img = document.getElementById("clustrMapsImg");
img.onerror = null;
img.src = "http://www2.clustrmaps.com/images/clustrmaps-back-soon.jpg";
document.getElementById("clustrMapsLink").href = "http://www2.clustrmaps.com";
}
img = document.getElementById("clustrMapsImg");
img.onerror = cantload;
</script>
<!-- CQ Counter code start -->
<script type="text/javascript" language="javascript"><!-- 
_n=navigator.appName; _t=new Date(); function t() { document.write( 
"<img src=\"http://1it.cqcounter.com/cgi-bin/c?_id=750614&_z=4&_r="+
_r+"&_c="+_c+"&_j="+_j+"&_t="+(_t.getTimezoneOffset())+
"&_l="+escape(document.referrer)+"\" height=15 width=70 "+
"border=0>");} _c="0"; _r="0"; _j="U";//--></script>
<script type="text/javascript" language="javascript1.2"><!-- 
_b=screen; _r=_b.width; _n!="Netscape"?_c=_b.colorDepth : _c=_b.pixelDepth;
navigator.javaEnabled()?_j="Y":_j="N";//--></script>
<a href="http://it.cqcounter.com/cgi-bin/s?_id=750614" 
target="_top"><script type="text/javascript" language="javascript"><!-- 
t(); //--></script><noscript><img width=70 height=15 border=0 alt="" 
src="http://1it.cqcounter.com/cgi-bin/c?_id=750614&_z=4"></noscript></a>
<!-- CQ Counter code end -->
</span>
</div>

<div id="left" lang="en">
<span>
<h3>HOME PAGE: [<A href="../CesareEn.htm">English</A>][<A href="../Cesare.htm">Italian</A>]</<h3><br>
<h3>Caesar's masterworks:</h3>
<ul>
<li><a href="bellogallico.html">De bello gallico</a></li>
<li><a href="bellocivili.html">De bello civili</a></li>
<li><a href="bellohis.html">De bello hispaniensi</a></li>
<li><a href="belloafr.html">De bello africo</a></li>
<li><a href="belloale.html">De bello alexandrino</a></li>
</ul>
<h3>Other latin authors:</h3>
<ul>
<li><a href="catullus.html">Catullus</a></li>
<li><a href="cicero.html">Cicero</a></li>
<li><a href="horatius.html">Horatius</a></li>
<li><a href="ovidius.html">Ovidius</a></li>
<li><a href="sallustius.html">Sallustius</a></li>
<li><a href="tacitus.html">Tacitus</a></li>
</ul>

<h3><a href="links.html">External useful links</a></h3>
</span>
</div>


<div id="right">
 <span>
Arma dedi Danais in Amazonas; arma supersunt,
<br> quae tibi dem et turmae, Penthesilea,
tuae.
<br>ite in bella pares; uincant, quibus alma Dione
<br> fauerit et toto qui uolat orbe puer.
<br>non erat armatis aequum concurrere nudas;
<br> sic etiam uobis uincere turpe, uiri.
<br>dixerit e multis aliquis 'quid uirus in angues
<br> adicis, et rabidae tradis ouile lupae?'
<br>parcite paucarum diffundere crimen in omnes;
<br> spectetur meritis quaeque puella suis.
<br>si minor Atrides Helenen, Helenesque sororem
<br> quo premat Atrides crimine maior habet,
<br>si scelere Oeclides Talaioniae Eriphylae
<br> uiuus et in uiuis ad Styga uenit equis,
<br>est pia Penelope lustris errante duobus
<br> et totidem lustris bella gerente uiro.
<br>respice Phylaciden et quae comes isse marito
<br> fertur et ante annos occubuisse suos.
<br>fata Pheretiadae coniunx Pagasaea redemit
<br> proque uiro est uxor funere lata uiri.
<br>'accipe me, Capaneu! cineres miscebimur' inquit
<br> Iphias, in medios desiluitque rogos.
<br>ipsa quoque et cultu est et nomine femina Virtus:
<br> non mirum, populo si placet illa suo.
<br>nec tamen hae mentes nostra poscuntur ab arte;
<br> conueniunt cumbae uela minora meae.
<br>nil nisi lasciui per me discuntur amores;
<br> femina praecipiam quo sit amanda modo.
<br>femina nec flammas nec saeuos discutit arcus;
<br> parcius haec uideo tela nocere uiris.
<br>saepe uiri fallunt: tenerae non saepe puellae,
<br> paucaque, si quaeras, crimina fraudis
habent.
<br>Phasida iam matrem fallax dimisit Iaso;
<br> uenit in Aesonios altera nupta sinus.
<br>quantum in te, Theseu, uolucres Ariadna marinas
<br> pauit in ignoto sola relicta loco.
<br>quaere, Nouem cur una Viae dicatur, et audi
<br> depositis siluas Phyllida flesse comis.
<br>et famam pietatis habet, tamen hospes et ensem
<br> praebuit et causam mortis, Elissa,
tuae.
<br>quid uos perdiderit, dicam: nescistis amare;
<br> defuit ars uobis; arte perennat amor.
<br>nunc quoque nescirent: sed me Cytherea docere
<br> iussit, et ante oculos constitit ipsa
meos.
<br>tum mihi 'quid miserae' dixit 'meruere puellae?
<br> traditur armatis uulgus inerme uiris.
<br>illos artifices gemini fecere libelli;
<br> haec quoque pars monitis erudienda
tuis.
<br>probra Therapnaeae qui dixerat ante maritae,
<br> mox cecinit laudes prosperiore lyra.
<br>si bene te noui, cultas ne laede puellas:
<br> gratia, dum uiues, ista petenda tibi
est.'
<br>dixit, et e myrto (myrto nam uincta capillos
<br> constiterat) folium granaque pauca
dedit;
<br>sensimus acceptis numen quoque: purior aether
<br> fulsit, et e toto pectore cessit onus.
<br>dum facit ingenium, petite hinc praecepta, puellae,
<br> quas pudor et leges et sua iura sinunt.
<br>uenturae memores iam nunc estote senectae:
<br> sic nullum uobis tempus abibit iners.
<br>dum licet, et uernos etiam nunc editis annos,
<br> ludite: eunt anni more fluentis aquae;
<br>nec, quae praeteriit, iterum reuocabitur unda,
<br> nec, quae praeteriit, hora redire
potest.
<br>utendum est aetate: cito pede labitur aetas,
<br> nec bona tam sequitur, quam bona prima
fuit.
<br>hos ego, qui canent, frutices uiolaria uidi;
<br> hac mihi de spina grata corona data
est.
<br>tempus erit, quo tu, quae nunc excludis amantes,
<br> frigida deserta nocte iacebis anus,
<br>nec tua frangetur nocturna ianua rixa,
<br> sparsa nec inuenies limina mane rosa.
<br>quam cito (me miserum!) laxantur corpora rugis,
<br> et perit in nitido qui fuit ore color.
<br>quasque fuisse tibi canas a uirgine iuras,
<br> sparguntur subito per caput omne comae.
<br>anguibus exuitur tenui cum pelle uetustas,
<br> nec faciunt ceruos cornua iacta senes:
<br>nostra sine auxilio fugiunt bona: carpite florem,
<br> qui, nisi carptus erit, turpiter ipse
cadet.
<br>adde, quod et partus faciunt breuiora iuuentae
<br> tempora: continua messe senescit ager.
<br>Latmius Endymion non est tibi, Luna, rubori,
<br> nec Cephalus roseae praeda pudenda
deae.
<br>ut Veneri, quem luget adhuc, donetur Adonis,
<br> unde habet Aenean Harmoniamque suos?
<br>ite per exemplum, genus o mortale, dearum,
<br> gaudia nec cupidis uestra negate uiris.
<br>ut iam decipiant, quid perditis? omnia constant;
<br> mille licet sumant, deperit inde nihil.
<br>conteritur ferrum, silices tenuantur ab usu;
<br> sufficit et damni pars caret illa
metu.
<br>quis uetet adposito lumen de lumine sumi,
<br> quisue cauo uastas in mare seruet
aquas?
<br>et tamen ulla uiro mulier 'non expedit' inquit?
<br> quid, nisi quam sumes, dic mihi, perdis
aquam?
<br>nec uos prostituit mea uox, sed uana timere
<br> damna uetat: damnis munera uestra
carent.
<br>sed me flaminibus uenti maioris iturum,
<br> dum sumus in portu, prouehat aura
leuis.
<br>Ordior a cultu; cultis bene Liber ab uuis
<br> prouenit, et culto stat seges alta
solo.
<br>forma dei munus; forma quota quaeque superbit?
<br> pars uestrum tali munere magna caret.
<br>cura dabit faciem; facies neclecta peribit,
<br> Idaliae similis sit licet illa deae.
<br>corpora si ueteres non sic coluere puellae,
<br> nec ueteres cultos sic habuere uiros:
<br>si fuit Andromache tunicas induta ualentes,
<br> quid mirum? duri militis uxor erat.
<br>scilicet Aiaci coniunx ornata uenires,
<br> cui tegumen septem terga fuere boum!
<br>simplicitas rudis ante fuit; nunc aurea Roma est
<br> et domiti magnas possidet orbis opes.
<br>aspice quae nunc sunt, Capitolia, quaeque fuerunt:
<br> alterius dices illa fuisse Iouis.
<br>Curia, concilio quae nunc dignissima tanto,
<br> de stipula Tatio regna tenente fuit.
<br>quae nunc sub Phoebo ducibusque Palatia fulgent,
<br> quid nisi araturis pascua bubus erant?20
<br>prisca iuuent alios: ego me nunc denique natum
<br> gratulor: haec aetas moribus apta
meis,
<br>non quia nunc terrae lentum subducitur aurum
<br> lectaque diuerso litore concha uenit,
<br>nec quia decrescunt effosso marmore montes,
<br> nec quia caeruleae mole fugantur aquae,
<br>sed quia cultus adest, nec nostros mansit in annos
<br> rusticitas priscis illa superstes
auis.
<br>uos quoque nec caris aures onerate lapillis,
<br> quos legit in uiridi decolor Indus
aqua,
<br>nec prodite graues insuto uestibus auro,
<br> per quas nos petitis, saepe fugatis,
opes.
<br>munditiis capimur: non sint sine lege capilli;
<br> admotae formam dantque negantque manus.
<br>nec genus ornatus unum est: quod quamque decebit
<br> eligat et speculum consulate ante
suum.
<br>longa probat facies capitis discrimina puri:
<br> sic erat ornatis Laodamia comis.
<br>exiguum summa nodum sibi fronte relinqui,
<br> ut pateant aures, ora rotunda uolunt.
<br>alterius crines umero iactentur utroque:
<br> talis es adsumpta, Phoebe canore,
lyra.
<br>altera succinctae religetur more Dianae,
<br> ut solet, attonitas cum petit illa
feras.
<br>huic decet inflatos laxe iacuisse capillos,
<br> illa sit adstrictis impedienda comis;
<br>hanc placet ornari testudine Cyllenea,
<br> sustineat similes fluctibus illa sinus.
<br>sed neque ramosa numerabis in ilice glandes,
<br> nec quot apes Hyblae nec quot in Alpe
ferae,
<br>nec mihi tot positus numero conprendere fas est:
<br> adicit ornatus proxima quaeque dies.
<br>et neglecta decet multas coma: saepe iacere
<br> hesternam credas, illa repexa modo
est.
<br>ars casu similis: sic capta uidit ut urbe
<br> Alcides Iolen, 'hanc ego' dixit 'amo.'
<br>talem te Bacchus Satyris clamantibus 'euhoe'
<br> sustulit in currus, Cnosi relicta,
suos.
<br>o quantum indulget uestro natura decori,
<br> quarum sunt multis damna pianda modis!
<br>nos male detegimur, raptique aetate capilli,
<br> ut Borea frondes excutiente, cadunt.
<br>femina canitiem Germanis inficit herbis,
<br> et melior uero quaeritur arte color,
<br>femina procedit densissima crinibus emptis,
<br> proque suis alios efficit aere suos.
<br>nec rubor est emisse: palam uenire uidemus
<br> Herculis ante oculos uirgineumque
chorum.
<br>quid de ueste loquar? nec nunc segmenta requiro
<br> nec te, quae Tyrio murice, lana, rubes.
<br>cum tot prodierint pretio leuiore colores,
<br> quis furor est census corpore ferre
suos?
<br>aeris, ecce, color, tum cum sine nubibus aer
<br> nec tepidus pluuias concitat auster
aquas;
<br>ecce, tibi similis, quae quondam Phrixon et Hellen
<br> diceris Inois eripuisse dolis;
<br>hic undas imitatur, habet quoque nomen ab undis:
<br> crediderim nymphas hac ego ueste tegi.
<br>ille crocum simulat (croceo uelatur amictu,
<br> roscida luciferos cum dea iungit equos),
<br>hic Paphias myrtos, hic purpureas amethystos,
<br> albentesue rosas, Threiciamue gruem;
<br>nec glandes, Amarylli, tuae, nec amygdala desunt,
<br> et sua uelleribus nomina cera dedit.
<br>quot noua terra parit flores, cum uere tepenti
<br> uitis agit gemmas pigraque fugit hiems,
<br>lana tot aut plures sucos bibit: elige certos,
<br> nam non conueniens omnibus omnis erit.
<br>pulla decent niueas: Briseida pulla decebant;
<br> cum rapta est, pulla tum quoque ueste
fuit.
<br>alba decent fuscas: albis, Cephei, placebas:
<br> sic tibi uestitae pressa Seriphos
erat.
<br>quam paene admonui, ne trux caper iret in alas,
<br> neue forent duris aspera crura pilis!
<br>sed non Caucasea doceo de rupe puellas
<br> quaeque bibant undas, Myse Caice,
tuas.
<br>quid si praecipiam ne fuscet inertia dentes
<br> oraque suscepta mane lauentur aqua?
<br>scitis et inducta candorem quaerere creta;
<br> sanguine quae uero non rubet, arte
rubet.
<br>arte supercilii confinia nuda repletis
<br> paruaque sinceras uelat aluta genas.
<br>nec pudor est oculos tenui signare fauilla
<br> uel prope te nato, lucide Cydne, croco.
<br>est mihi, quo dixi uestrae medicamina formae,
<br> paruus, sed cura grande, libellus,
opus:
<br>hinc quoque praesidium laesae petitote figurae;
<br> non est pro uestris ars mea rebus
iners.
<br>non tamen expositas mensa deprendat amator
<br> pyxidas: ars faciem dissimulata iuuat.
<br>quem non offendat toto faex inlita uultu,
<br> cum fluit in tepidos pondere lapsa
sinus?
<br>oesypa quid redolent? quamuis mittatur Athenis
<br> demptus ab inmundo uellere sucus ouis?
<br>nec coram mixtas ceruae sumpsisse medullas
<br> nec coram dentes defricuisse probem.
<br>ista dabunt formam, sed erunt deformia uisu;
<br> multaque, dum fiunt, turpia, facta
placent:
<br>quae nunc nomen habent operosi signa Myronis,
<br> pondus iners quondam duraque massa
fuit;
<br>anulus ut fiat, primo conliditur aurum;
<br> quas geritis uestis, sordida lana
fuit;
<br>cum fieret, lapis asper erat: nunc, nobile signum,
<br> nuda Venus madidas exprimit imbre
comas.
<br>tu quoque dum coleris, nos te dormire putemus:
<br> aptius a summa conspiciere manu.
<br>cur mihi nota tuo causa est candoris in ore?
<br> claude forem thalami! quid rude prodis
opus?
<br>multa uiros nescire decet; pars maxima rerum
<br> offendat, si non interiora tegas.
<br>aurea quae pendent ornato signa theatro
<br> inspice, contemnes: brattea ligna
tegit;
<br>sed neque ad illa licet populo, nisi facta, uenire,
<br> nec nisi summotis forma paranda uiris.
<br>at non pectendos coram praebere capillos,
<br> ut iaceant fusi per tua terga, ueto.
<br>illo praecipue ne sis morosa caueto
<br> tempore, nec lapsas saepe resolue
comas.
<br>tuta sit ornatrix: odi, quae sauciat ora
<br> unguibus et rapta brachia figit acu.
<br>deuouet, et tangit, dominae caput illa, simulque
<br> plorat in inuisas sanguinolenta comas.
<br>quae male crinita est, custodem in limine ponat
<br> orneturue Bonae semper in aede Deae.
<br>dictus eram subito cuidam uenisse puellae:
<br> turbida peruersas induit illa comas.
<br>hostibus eueniat tam foedi causa pudoris,
<br> inque nurus Parthas dedecus illud
eat.
<br>turpe pecus mutilum, turpis sine gramine campus,
<br> et sine fronde frutex, et sine crine
caput.
<br>non mihi uenistis, Semele Ledeue, docendae,
<br> perque fretum falso, Sidoni, uecta
boue,
<br>aut Helene, quam non stulte, Menelae, reposcis,
<br> tu quoque non stulte, Troice raptor,
habes.
<br>turba docenda uenit pulchrae turpesque puellae,
<br> pluraque sunt semper deteriora bonis.
<br>formosae non artis opem praeceptaque quaerunt;
<br> est illis sua dos, forma sine arte
potens:
<br>cum mare compositum est, securus nauita cessat;
<br> cum tumet, auxiliis adsidet ille suis.
<br>rara tamen mendo facies caret: occule mendas,
<br> quaque potes uitium corporis abde
tui.
<br>si breuis es, sedeas, ne stans uideare sedere:
<br> inque tuo iaceas quantulacumque toro;
<br>hic quoque, ne possit fieri mensura cubantis,
<br> iniecta lateant fac tibi ueste pedes.
<br>quae nimium gracilis, pleno uelamina filo
<br> sumat, et ex umeris laxus amictus
eat.
<br>pallida purpureis spargat sua corpora uirgis,
<br> nigrior ad Pharii confuge piscis opem.
<br>pes malus in niuea semper celetur aluta:
<br> arida nec uinclis crura resolue suis.
<br>conueniunt tenues scapulis analemptrides altis:
<br> angustum circa fascia pectus eat.
<br>exiguo signet gestu, quodcumque loquetur,
<br> cui digiti pingues et scaber unguis
erit.
<br>cui grauis oris odor numquam ieiuna loquatur
<br> et semper spatio distet ab ore uiri.
<br>si niger aut ingens aut non erit ordine natus
<br> dens tibi, ridendo maxima damna feres.
<br>quis credat? discunt etiam ridere puellae,
<br> quaeritur atque illis hac quoque parte
decor.
<br>sint modici rictus, paruaeque utrimque lacunae,
<br> et summos dentes ima labella tegant,
<br>nec sua perpetuo contendant ilia risu,
<br> sed leue nescioquid femineumque sonet.
<br>est, quae peruerso distorqueat ora cachinno;
<br> cum risu laeta est altera, flere putes.
<br>illa sonat raucum quiddam atque inamabile: ridet,
<br> ut rudit a scabra turpis asella mola.
<br>quo non ars penetrat? discunt lacrimare decenter
<br> quoque uolunt plorant tempore, quoque
modo.
<br>quid, cum legitima fraudatur littera uoce
<br> Blaesaque fit iusso lingua coacta
sono?
<br>in uitio decor est: quaerunt male reddere uerba
<br> discunt, posse minus, quam potuere,
loqui.
<br>omnibus his, quoniam prosunt, inpendite curam;
<br> discite femineo corpora ferre gradu.
<br>est et in incessu pars non temnenda decoris;
<br> allicit ignotos ille fugatque uiros.
<br>haec mouet arte latus, tunicisque fluentibus auras
<br> accipit, expensos fertque superba
pedes;
<br>illa uelut coniunx Vmbri rubicunda mariti
<br> ambulat, ingentes uarica fertque gradus.
<br>sed sit, ut in multis, modus hic quoque: rusticus alter
<br> motus, concesso mollior alter erit.
<br>pars umeri tamen ima tui, pars summa lacerti
<br> nuda sit, a laeua conspicienda manu.
<br>hoc uos praecipue, niueae, decet: hoc ubi uidi,
<br> oscula ferre umero, qua patet usque
libet.
<br>monstra maris Sirenes erant, quae uoce canora
<br> quamlibet admissas detinuere rates.
<br>his sua Sisyphides auditis paene resoluit
<br> corpora, nam sociis inlita cera fuit.
<br>res est blanda canor: discant cantare puellae,
<br> pro facie multis uox sua lena fuit,
<br>et modo marmoreis referant audita theatris,
<br> et modo Niliacis carmina lusa modis.
<br>nec plectrum dextra, citharam tenuisse sinistra
<br> nesciat arbitrio femina docta meo.
<br>saxa ferasque lyra mouit Rhodopeius Orpheus,
<br> Tartareosque lacus tergeminumque canem.
<br>saxa tuo cantu, uindex iustissime matris,
<br> fecerunt muros officiosa nouos.
<br>quamuis mutus erat, uoci fauisse putatur
<br> piscis Arioniae fabula nota lyrae.
<br>disce etiam duplici genialia nablia palma
<br> uerrere: conueniunt dulcibus illa
iocis.
<br>sit tibi Callimachi, sit Coi nota poetae,
<br> sit quoque uinosi Teia Musa senis;
<br>nota sit et Sappho (quid enim lasciuius illa?)
<br> cuiue pater uafri luditur arte Getae.
<br>et teneri possis carmen legisse Properti,
<br> siue aliquid Galli siue, Tibulle,
tuum
<br>dictaque Varroni fuluis insignia uillis
<br> uellera germanae, Phrixe, querenda
tuae:
<br>et profugum Aenean, altae primordia Romae,
<br> quo nullum Latio clarius extat opus.
<br>forsitan et nostrum nomen miscebitur istis,
<br> nec mea Lethaeis scripta dabuntur
aquis
<br>atque aliquis dicet 'nostri lege culta magistri
<br> carmina, quis partes instruit ille
duas,
<br>deue tribus libris, titulus quos signat Amorum,
<br> elige, quod docili molliter ore legas,
<br>uel tibi composita cantetur Epistula uoce;
<br> ignotum hoc aliis ille nouauit opus.'
<br>o ita, Phoebe, uelis, ita uos, pia numina uatum,
<br> insignis cornu Bacche nouemque deae!
<br>quis dubitet, quin scire uelim saltare puellam,
<br> ut moueat posito brachia iussa mero?
<br>artifices lateris, scenae spectacula, amantur:
<br> tantum mobilitas illa decoris habet.
<br>parua monere pudet, talorum dicere iactus
<br> ut sciat, et uires, tessera missa,
tuas;
<br>et modo tres iactet numeros, modo cogitet, apte
<br> quam subeat partem callida, quamque
uocet,
<br>cautaque non stulte latronum proelia ludat,
<br> unus cum gemino calculus hoste perit,
<br>bellatorque sua prensus sine compare bellat
<br> aemulus et coeptum saepe recurrit
iter.
<br>reticuloque pilae leues fundantur aperto
<br> nec, nisi quam tolles, ulla mouenda
pila est.
<br>est genus in totidem tenui ratione redactum
<br> scriptula, quot menses lubricus annus
habet;
<br>parua tabella capit ternos utrimque lapillos,
<br> in qua uicisse est continuasse suos.
<br>mille facesse iocos; turpe est nescire puellam
<br> ludere: ludendo saepe paratur amor.
<br>sed minimus labor est sapienter iactibus uti;
<br> maius opus mores composuisse suos.
<br>tum sumus incauti, studioque aperimur in ipso
<br> nudaque per lusus pectora nostra patent;
<br>ira subit, deforme malum, lucrique cupido,
<br> iurgiaque et rixae sollicitusque dolor;
<br>crimina dicuntur, resonat clamoribus aether,
<br> inuocat iratos et sibi quisque deos.
<br>nulla fides tabulae: quae non per uota petuntur?
<br> et lacrimis uidi saepe madere genas.
<br>Iuppiter a uobis tam turpia crimina pellat,
<br> in quibus est ulli cura placere uiro.
<br>hos ignaua iocos tribuit natura puellis;
<br> materia ludunt uberiore uiri.
<br>sunt illis celeresque pilae iaculumque trochique
<br> armaque et in gyros ire coactus equus.
<br>nec uos Campus habet, nec uos gelidissima Virgo,
<br> nec Tuscus placida deuehit amnis aqua.
<br>at licet et prodest Pompeias ire per umbras,
<br> Virginis aetheriis cum caput ardet
equis;
<br>uisite laurigero sacrata Palatia Phoebo,
<br> ille Paraetonicas mersit in alta rates,
<br>quaeque soror coniunxque ducis monimenta pararunt,
<br> naualique gener cinctus honore caput,
<br>uisite turicremas uaccae Memphitidos aras,
<br> uisite conspicuis terna theatra locis;
<br>spectentur tepido maculosae sanguine harenae
<br> metaque feruenti circumeunda rota.
<br>quod latet, ignotum est; ignoti nulla cupido:
<br> fructus abest, facies cum bona teste
caret.
<br>tu licet et Thamyran superes et Amoebea cantu,
<br> non erit ignotae gratia magna lyrae.
<br>si Venerem Cous nusquam posuisset Apelles,
<br> mersa sub aequoreis illa lateret aquis.
<br>quid petitur sacris, nisi tantum fama, poetis?
<br> hoc uotum nostri summa laboris habet.
<br>cura deum fuerant olim regumque poetae,
<br> praemiaque antiqui magna tulere chori;
<br>sanctaque maiestas et erat uenerabile nomen
<br> uatibus, et largae saepe dabantur
opes.
<br>Ennius emeruit, Calabris in montibus ortus,
<br> contiguus poni, Scipio magne, tibi.
<br>nunc hederae sine honore iacent operataque doctis
<br> cura uigil Musis nomen inertis habet.
<br>sed famae uigilare iuuat: quis nosset Homerum,
<br> Ilias aeternum si latuisset opus?
<br>quis Danaen nosset, si semper clusa fuisset
<br> inque sua turri perlatuisset anus?
<br>utilis est uobis, formosae, turba, puellae.
<br> saepe uagos ultra limina ferte pedes.
<br>ad multas lupa tendit oues, praedetur ut unam,
<br> et Iouis in multas deuolat ales aues.
<br>se quoque det populo mulier speciosa uidendam;
<br> quem trahat, e multis forsitan unus
erit.
<br>omnibus illa locis maneat studiosa placendi
<br> et curam tota mente decoris agat.
<br>casus ubique ualet: semper tibi pendeat hamus;
<br> quo minime credas gurgite, piscis
erit.
<br>saepe canes frustra nemorosis montibus errant
<br> inque plagam nullo ceruus agente uenit.
<br>quid minus Andromedae fuerat sperare reuinctae
<br> quam lacrimas ulli posse placere suas?
<br>funere saepe uiri uir quaeritur: ire solutis
<br> crinibus et fletus non tenuisse decet.
<br>sed uitate uiros cultum formamque professos
<br> quique suas ponunt in statione comas.
<br>quae uobis dicunt, dixerunt mille puellis;
<br> errat et in nulla sede moratur Amor.
<br>femina quid faciat, cum sit uir leuior ipsa
<br> forsitan et plures possit habere uiros?
<br>uix mihi credetis, sed credite: Troia maneret,
<br> praeceptis Priami si foret usa sui.
<br>sunt qui mendaci specie grassentur amoris
<br> perque aditus talis lucra pudenda
petant.
<br>nec coma uos fallat liquido nitidissima nardo
<br> nec breuis in rugas lingula pressa
suas,
<br>nec toga decipiat filo tenuissima, nec si
<br> anulus in digitis alter et alter erit.
<br>forsitan ex horum numero cultissimus ille
<br> fur sit, et uratur uestis amore tuae.
<br>'redde meum' clamant spoliatae saepe puellae,
<br> 'redde meum' toto uoce boante foro.
<br>has, Venus, e templis multo radiantibus auro
<br> lenta uides lites Appiadesque tuae.
<br>sunt quoque non dubia quaedam mala nomina fama:
<br> deceptae, a, multi crimen amantis
habent.
<br>discite ab alterius uestras timuisse querellis,
<br> ianua fallaci ne sit aperta uiro.
<br>parcite, Cecropides, iuranti credere Theseo:
<br> quos faciet testis, fecit et ante
deos.
<br>et tibi, Demophoon, Thesei criminis heres,
<br> Phyllide decepta nulla relicta fides.
<br>si bene promittent, totidem promittite uerbis:
<br> si dederint, et uos gaudia pacta date.
<br>illa potest uigiles flammas extinguere Vestae
<br> et rapere e templis, Inachi, sacra
tuis,
<br>et dare mixta uiro tritis aconita cicutis,
<br> accepto Venerem munere si qua negat.
<br>fert animus propius consistere: supprime habenas,
<br> Musa, nec admissis excutiare rotis.
<br>uerba uadum temptent abiegnis scripta tabellis:
<br> accipiat missas apta ministra notas.
<br>inspice, quodque leges, ex ipsis collige uerbis
<br> fingat, an ex animo sollicitusque
roget;
<br>postque breuem rescribe moram: mora semper amantes
<br> incitat, exiguum si modo tempus habet.
<br>sed neque te facilem iuueni promitte roganti
<br> nec tamen e duro quod petit ille nega.
<br>fac timeat speretque simul, quotiensque remittes,
<br> spesque magis ueniat certa minorque
metus.
<br>munda sed e medio consuetaque uerba, puellae,
<br> scribite: sermonis publica forma placet.
<br>a, quotiens dubius scriptis exarsit amator
<br> et nocuit formae barbara lingua bonae!
<br>sed quoniam, quamuis uittae careatis honore,
<br> est uobis uestros fallere cura uiros,
<br>ancillae puerique manu perarate tabellas,
<br> pignora nec iuueni credite uestra
nouo.
<br>uidi ego pallentes isto terrore puellas
<br> seruitium miseras tempus in omne pati;
<br>perfidus ille quidem, qui talia pignora seruat,
<br> sed tamen Aetnaei fulminis instar
habent.
<br>iudice me fraus est concessa repellere fraudem,
<br> armaque in armatos sumere iura sinunt.
<br>ducere consuescat multas manus una figuras
<br> (a, pereant, per quos ista monenda
mihi!)
<br>nec nisi deletis tutum rescribere ceris,
<br> ne teneat geminas una tabella manus.
<br>femina dicatur scribenti semper amator:
<br> 'illa' sit in uestris, qui fuit 'ille',
notis.
<br>si licet a paruis animum ad maiora referre
<br> plenaque curuato pandere uela sinu,
<br>pertinet ad faciem rabidos compescere mores:
<br> candida pax homines, trux decet ira
feras.
<br>ora tument ira, nigrescunt sanguine uenae,
<br> lumina Gorgoneo saeuius igne micant.
<br>'i procul hinc,' dixit 'non es mihi, tibia, tanti,'
<br> ut uidit uultus Pallas in amne suos.
<br>uos quoque si media speculum spectetis in ira,
<br> cognoscat faciem uix satis ulla suam.
<br>nec minus in uultu damnosa superbia uestro:
<br> comibus est oculis alliciendus Amor.
<br>odimus inmodicos (experto credite) fastus:
<br> saepe tacens odii semina uultus habet.
<br>spectantem specta, ridenti mollia ride;
<br> innuet, acceptas tu quoque redde notas.
<br>sic ubi prolusit, rudibus puer ille relictis
<br> spicula de pharetra promit acuta sua.
<br>odimus et maestas; Tecmessam diligat Aiax;
<br> nos hilarem populum femina laeta capit.
<br>numquam ego te, Andromache, nec te, Tecmessa, rogarem,
<br> ut mea de uobis altera amica foret.
<br>credere uix uideor, cum cogar credere partu,
<br> uos ego cum uestris concubuisse uiris.
<br>scilicet Aiaci mulier maestissima dixit
<br> 'lux mea' quaeque solent uerba iuuare
uiros!
<br>quis uetat a magnis ad res exempla minores
<br> sumere nec nomen pertimuisse ducis?
<br>dux bonus huic centum commisit uite regendos,
<br> huic equites, illi signa tuenda dedit:
<br>uos quoque, de nobis quem quisque erit aptus ad usum,
<br> inspicite et certo ponite quemque
loco.
<br>munera det diues; ius qui profitebitur, adsit;
<br> facundus causam saepe clientis agat.
<br>carmina qui facimus, mittamus carmina tantum:
<br> hic chorus ante alios aptus amare
sumus.
<br>nos facimus placitae late praeconia formae:
<br> nomen habet Nemesis, Cynthia nomen
habet;
<br>Vesper et Eoae nouere Lycorida terrae:
<br> et multi, quae sit nostra Corinna,
rogant.
<br>adde, quod insidiae sacris a uatibus absunt
<br> et facit ad mores ars quoque nostra
suos.
<br>nec nos ambitio, nec amor nos tangit habendi;
<br> contempto colitur lectus et umbra
foro.
<br>sed facile haeremus ualidoque perurimur aestu
<br> et nimium certa scimus amare fide.
<br>scilicet ingenium placida mollitur ab arte
<br> et studio mores conuenienter eunt.
<br>uatibus Aoniis faciles estote, puellae:
<br> numen inest illis Pieridesque fauent.
<br>est deus in nobis et sunt commercia caeli;
<br> sedibus aetheriis spiritus ille uenit.
<br>a doctis pretium scelus est sperare poetis;
<br> me miserum, scelus hoc nulla puella
timet.
<br>dissimulate tamen, nec prima fronte rapaces
<br> este: nouus uiso casse resistet amans.
<br>sed neque uector equum, qui nuper sensit habenas,
<br> comparibus frenis artificemque reget,
<br>nec, stabilis animos annis uiridemque iuuentam
<br> ut capias, idem limes agendus erit.
<br>hic rudis et castris nunc primum notus Amoris,
<br> qui tetigit thalamos praeda nouella
tuos,
<br>te solam norit, tibi semper inhaereat uni;
<br> cingenda est altis saepibus ista seges.
<br>effuge riualem: uinces, dum sola tenebis;
<br> non bene cum sociis regna Venusque
manent.
<br>ille uetus miles sensim et sapienter amabit,
<br> multaque tironi non patienda feret;
<br>nec franget postes, nec saeuis ignibus uret
<br> nec dominae teneras adpetet ungue
genas
<br>nec scindet tunicasue suas tunicasue puellae
<br> nec raptus flendi causa capillus erit.
<br>ista decent pueros aetate et amore calentes;
<br> hic fera composita uulnera mente feret.
<br>ignibus heu lentis uretur, ut umida faena,
<br> ut modo montanis silua recisa iugis.
<br>certior hic amor est: breuis et fecundior ille:
<br> quae fugiunt, celeri carpite poma
manu.
<br>omnia tradantur (portas reserauimus hosti)
<br> et sit in infida proditione fides.
<br>quod datur ex facili, longum male nutrit amorem:
<br> miscenda est laetis rara repulsa iocis.
<br>ante fores iaceat, 'crudelis ianua!' dicat
<br> multaque summisse, multa minanter
agat.
<br>dulcia non ferimus; suco renouemur amaro;
<br> saepe perit uentis obruta cumba suis.
<br>hoc est, uxores quod non patiatur amari:
<br> conueniunt illas, cum uoluere, uiri.
<br>adde forem, et duro dicat tibi ianitor ore
<br> 'non potes,' exclusum te quoque tanget
amor.
<br>ponite iam gladios hebetes, pugnetur acutis;
<br> nec dubito, telis quin petar ipse
meis.
<br>dum cadit in laqueos, captus quoque nuper, amator
<br> solum se thalamos speret habere tuos.
<br>postmodo riualem partitaque foedera lecti
<br> sentiat: has artes tolle, senescet
amor.
<br>tum bene fortis equus reserato carcere currit,
<br> cum quos praetereat quosque sequatur
habet.
<br>quamlibet extinctos iniuria suscitat ignes:
<br> en ego, confiteor, non nisi laesus
amo.
<br>causa tamen nimium non sit manifesta doloris,
<br> pluraque sollicitus, quam sciet, esse
putet.
<br>incitat et ficti tristis custodia serui
<br> et nimium duri cura molesta uiri.
<br>quae uenit ex tuto, minus est accepta uoluptas;
<br> ut sis liberior Thaide, finge metus.
<br>cum melius foribus possis, admitte fenestra
<br> inque tuo uultu signa timentis habe.
<br>callida prosiliat dicatque ancilla 'perimus!'
<br> tu iuuenem trepidum quolibet abde
loco.
<br>admiscenda tamen Venus est secura timori,
<br> ne tanti noctes non putet esse tuas.
<br>qua uafer eludi possit ratione maritus
<br> quaque uigil custos, praeteriturus
eram.
<br>nupta uirum timeat, rata sit custodia nuptae;
<br> hoc decet, hoc leges iusque pudorque
iubent.
<br>te quoque seruari, modo quam uindicta redemit,
<br> quis ferat? ut fallas, ad mea sacra
ueni.
<br>tot licet obseruent, adsit modo certa uoluntas,
<br> quot fuerant Argo lumina, uerba dabis.
<br>scilicet obstabit custos ne scribere possis,
<br> sumendae detur cum tibi tempus aquae;
<br>conscia cum possit scriptas portare tabellas,
<br> quas tegat in tepido fascia lata sinu.
<br>cum possit sura chartas celare ligatas,
<br> et uincto blandas sub pede ferre notas!
<br>cauerit haec custos, pro charta conscia tergum
<br> praebeat, inque suo corpore uerba
ferat.
<br>tuta quoque est fallitque oculos e lacte recenti
<br> littera (carbonis puluere tange, leges),
<br>fallet et umiduli quae fiet acumine lini,
<br> ut ferat occultas pura tabella notas.
<br>adfuit Acrisio seruandae cura puellae;
<br> hunc tamen illa suo crimine fecit
auum.
<br>quid faciat custos, cum sint tot in Vrbe theatra,
<br> cum spectet iunctos illa libenter
equos;
<br>cum sedeat Phariae sistris operata iuuencae,
<br> quoque sui comites ire uetantur, eat;
<br>cum fuget a templis oculos Bona Diua uirorum,
<br> praeterquam siquos illa uenire iubet?
<br>cum, custode foris tunicas seruante puellae
<br> celent furtiuos balnea multa iocos;
<br>cum, quotiens opus est, fallax aegrotet amica
<br> et cedat lecto quamlibet aegra suo;
<br>nomine cum doceat, quid agamus, adultera clauis,
<br> quasque petas non det ianua sola uias?
<br>fallitur et multo custodis cura Lyaeo,
<br> illa uel Hispano lecta sit uua iugo;
<br>sunt quoque, quae faciant altos medicamina somnos
<br> uictaque Lethaea lumina nocte premant;
<br>nec male deliciis odiosum conscia tardis
<br> detinet, et longa iungitur ipsa mora.
<br>quid iuuat ambages praeceptaque parua mouere,
<br> cum minimo custos munere possit emi?
<br>munera, crede mihi, capiunt hominesque deosque:
<br> placatur donis Iuppiter ipse datis.
<br>quid sapiens faciet? stultus cum munere gaudet:
<br> ipse quoque accepto munere mutus erit.
<br>sed semel est custos longum redimendus in aeuum;
<br> saepe dabit, dederit quas semel, ille
manus.
<br>questus eram, memini, metuendos esse sodales;
<br> non tangit solos ista querella uiros.
<br>credula si fueris, aliae tua gaudia carpent
<br> et lepus hic aliis exagitatus erit.
<br>haec quoque, quae praebet lectum studiosa locumque,
<br> crede mihi, mecum non semel illa fuit.
<br>nec nimium uobis formosa ancilla ministret:
<br> saepe uicem dominae praebuit illa
mihi.
<br>quo feror insanus? quid aperto pectore in hostem
<br> mittor, et indicio prodor ab ipse
meo?
<br>non auis aucupibus monstrat, qua parte petatur,
<br> non docet infestos currere cerua canes.
<br>uiderit utilitas; ego coepta fideliter edam:
<br> Lemniasin gladios in mea fata dabo.
<br>efficite (et facile est) ut nos credamus amari:
<br> prona uenit cupidis in sua uota fides.
<br>spectet amabilius iuuenem et suspiret ab imo
<br> femina, tam sero cur ueniatque roget;
<br>accedant lacrimae, dolor et de paelice fictus,
<br> et laniet digitis illius ora suis;
<br>iamdudum persuasus erit; miserebitur ultro
<br> et dicet 'cura carpitur ista mei.'
<br>praecipue si cultus erit speculoque placebit,
<br> posse suo tangi credet amore deas.
<br>sed te, quaecumque est, moderate iniuria turbet,
<br> nec sis audita paelice mentis inops;
<br>nec cito credideris: quantum cito credere laedat,
<br> exemplum uobis non leue Procris erit.
<br>est prope purpureos colles florentis Hymetti
<br> fons sacer et uiridi caespite mollis
humus;
<br>silua nemus non alta facit; tegit arbutus herbam;
<br> ros maris et lauri nigraque myrtus
olent;
<br>nec densum foliis buxum fragilesque myricae,
<br> nec tenues cytisi cultaque pinus abest.
<br>lenibus inpulsae zephyris auraque salubri
<br> tot generum frondes herbaque summa
tremit.
<br>grata quies Cephalo: famulis canibusque relictis
<br> lassus in hac iuuenis saepe resedit
humo
<br>'quae'que 'meos releues aestus,' cantare solebat
<br> 'accipienda sinu, mobilis aura, ueni.'
<br>coniugis ad timidas aliquis male sedulus aures
<br> auditos memori detulit ore sonos;
<br>Procris, ut accepit nomen, quasi paelicis, Aurae,
<br> excidit, et subito muta dolore fuit;
<br>palluit, ut serae lectis de uite racemis
<br> pallescunt frondes, quas noua laesit
hiems,
<br>quaeque suos curuant matura Cydonia ramos
<br> cornaque adhuc nostris non satis apta
cibis.
<br>ut rediit animus, tenues a pectore uestes
<br> rumpit et indignas sauciat ungue genas;
<br>nec mora, per medias passis furibunda capillis
<br> euolat, ut thyrso concita Baccha,
uias.
<br>ut prope peruentum, comites in ualle relinquit,
<br> ipsa nemus tacito clam pede fortis
init.
<br>quid tibi mentis erat, cum sic male sana lateres,
<br> Procri? quis adtoniti pectoris ardor
erat?
<br>iamiam uenturam, quaecumque erat Aura, putabas
<br> scilicet, atque oculis probra uidenda
tuis.
<br>nunc uenisse piget (neque enim deprendere uelles),
<br> nunc iuuat: incertus pectora uersat
amor:
<br>credere quae iubeant, locus est et nomen et index
<br> et quia mens semper quod timet, esse
putat.
<br>uidit ut oppressa uestigia corporis herba,
<br> pulsantur trepidi corde micante sinus.
<br>iamque dies medius tenues contraxerat umbras,
<br> inque pari spatio uesper et ortus
erant:
<br>ecce, redit Cephalus siluis, Cyllenia proles,
<br> oraque fontana feruida pulsat aqua.
<br>anxia, Procri, lates; solitas iacet ille per herbas
<br> et 'Zephyri molles auraque' dixit
'ades.'
<br>ut patuit miserae iucundus nominis error,
<br> et mens et rediit uerus in ora color.
<br>surgit et oppositas agitato corpore frondes
<br> mouit, in amplexus uxor itura uiri;
<br>ille feram mouisse ratus, iuuenaliter artus
<br> corripit, in dextra tela fuere manu.
<br>quid facis, infelix? non est fera, supprime tela!
<br> me miserum, iaculo fixa puella tuo
est.
<br>'ei mihi!' conclamat 'fixisti pectus amicum:
<br> hic locus a Cephalo uulnera semper
habet.
<br>ante diem morior, sed nulla paelice laesa:
<br> hoc faciet positae te mihi, terra,
leuem.
<br>nomine suspectas iam spiritus exit in auras;
<br> labor, io: cara lumina conde manu.'
<br>ille sinu dominae morientia corpora maesto
<br> sustinet, et lacrimis uulnera saeua
lauat;
<br>exit et incauto paulatim pectore lapsus
<br> excipitur miseri spiritus ore uiri.
<br>sed repetamus opus: mihi nudis rebus eundum est,
<br> ut tangat portus fessa carina suos.
<br>sollicite expectas, dum te in conuiuia ducam,
<br> et quaeris monitus hac quoque parte
meos.
<br>sera ueni positaque decens incede lucerna:
<br> grata mora uenies; maxima lena mora
est.
<br>etsi turpis eris, formosa uidebere potis,
<br> et latebras uitiis nox dabit ipsa
tuis.
<br>carpe cibos digitis (est quiddam gestus edendi),
<br> ora nec immunda tota perungue manu.
<br>neue domi praesume dapes, sed desine citra
<br> quam capis; es paulo quam potes esse
minus.
<br>Priamides Helenen auide si spectet edentem,
<br> oderit, et dicat 'stulta rapina mea
est.'
<br>aptius est, deceatque magis potare puellas:
<br> cum Veneris puero non male, Bacche,
facis.
<br>hoc quoque, qua patiens caput est, animusque pedesque
<br> constant, nec, quae sunt singula,
bina uide.
<br>turpe iacens mulier multo madefacta Lyaeo:
<br> digna est concubitus quoslibet illa
pati.
<br>nec somnis posita tutum succumbere mensa:
<br> per somnos fieri multa pudenda solent.
<br>ulteriora pudet docuisse, sed alma Dione
<br> 'praecipue nostrum est, quod pudet,'
inquit 'opus.'
<br>nota sibi sit quaeque; modos a corpore certos
<br> sumite: non omnes una figura decet.
<br>quae facie praesignis erit, resupina iaceto;
<br> spectentur tergo, quis sua terga placent.
<br>Milanion umeris Atalantes crura ferebat:
<br> si bona sunt, hoc sunt accipienda
modo.
<br>parua uehatur equo: quod erat longissima, numquam
<br> Thebais Hectoreo nupta resedit equo.
<br>strata premat genibus, paulum ceruice reflexa
<br> femina per longum conspicienda latus.
<br>cui femur est iuuenale, carent quoque pectora menda,
<br> stet uir, in obliquo fusa sit ipsa
toro.
<br>nec tibi turpe puta crinem, ut Phylleia mater,
<br> soluere, et effusis colla reflecte
comis.
<br>tu quoque, cui rugis uterum Lucina notauit,
<br> ut celer auersis utere Parthus equis.
<br>mille modi Veneris; simplex minimique laboris,
<br> cum iacet in dextrum semisupina latus.
<br>sed neque Phoebei tripodes nec corniger Ammon
<br> uera magis uobis quam mea Musa canet;
<br>si qua fides, arti, quam longo fecimus usu,
<br> credite: praestabunt carmina nostra
fidem.
<br>sentiat ex imis Venerem resoluta medullis
<br> femina, et ex aequo res iuuet illa
duos.
<br>nec blandae uoces iucundaque murmura cessent
<br> nec taceant mediis improba uerba iocis.
<br>tu quoque, cui Veneris sensum natura negauit,
<br> dulcia mendaci gaudia finge sono.
<br>infelix, cui torpet hebes locus ille, puella,
<br> quo pariter debent femina uirque frui.
<br>tantum, cum finges, ne sis manifesta, caueto:
<br> effice per motum luminaque ipsa fidem.
<br>quam iuuet, et uoces et anhelitus arguat oris;
<br> a pudet! arcanas pars habet ista notas.
<br>gaudia post Veneris quae poscet munus amantem,
<br> illa suas nolet pondus habere preces.
<br>nec lucem in thalamos totis admitte fenestris:
<br> aptius in uestro corpore multa latent.
<br>lusus habet finem: cygnis descendere tempus,
<br> duxerunt collo qui iuga nostra suo.
<br>ut quondam iuuenes, ita nunc, mea turba, puellae
<br> inscribant spoliis 'Naso magister
erat.'
 </span>
</div>

</body>
</html>
