<!DOCTYPE HTML PUBLIC "-//W3C//DTD HTML 4.01 Transitional//IT">
<HTML>
<HEAD>
   <link rel="schema.DC" href="http://purl.org/DC/elements/1.0/" title="The Dublin Core metadata Element Set" />
   <meta http-equiv="Content-Type" content="text/html; charset=iso-8859-1" >
   <META NAME="DC.Title" CONTENT="Traduzioni multilingua: Gaio Giulio Cesare">
	<META NAME="DC.Creator" CONTENT="Piero Dalle Pezze">
	<META NAME="DC.Creator.Address" CONTENT="">
	<META NAME="DC.Date.Creation" CONTENT="2000-12-03">
	<META HTTP-EQUIV="DC.Date.X-MetadataLastModified" CONTENT="2008-01-31">
	<META NAME="DC.Type" CONTENT="text">
	<META NAME="DC.Format" CONTENT="text/html">
	<META NAME="DC.Identifier" CONTENT="">
	<META NAME="DC.Language" CONTENT="it;en;de">
	<META NAME="DC.Subject" CONTENT="Cesare Cicerone Tacito Catullo Sallustio traduzioni latino italiano inglese tedesco">
   <META NAME="DC.Description.TableofContents" LANG="it" 
         CONTENT="Traduzioni in italiano, inglese, tedesco di autori latini: Cesare, Sallustio, Cicerone, Tacito, Catullo">
   <META NAME="DC.Description.TableofContents" LANG="en"
         CONTENT="Translation in English, Italian and German of latin authors: Caesar, Sallustius, Cicero, Tacitus, Catullus">
   <META NAME="generator" CONTENT="GNU/EMACS">
   <META NAME="description" CONTENT="Traduzioni in italiano, inglese, tedesco di autori latini: Cesare, Sallustio, Cicerone, Tacito, Catullo">
   <META NAME="keywords" CONTENT="Cesare Cicerone Tacito Catullo Sallustio traduzioni latino italiano inglese tedesco">
   <TITLE>Traduzioni latine multilingua: Gaio Giulio Cesare</TITLE>
   <LINK rel="stylesheet" type="text/css" href="../style.css">
   <LINK lang="it" title="Traduzioni latine multilingua: Gaio Giulio Cesare" rel="alternate" hreflang="it" href="Cesare.htm">
   <LINK lang="en" title="Latin translations: Gaius Giulius Caesar" rel="alternate" hreflang="en" href="CesareEn.htm">
   <base target="RIGHT">
</HEAD>

<body>

<div id="top-left">
<span>

<!-- Search Freefind -->
<TABLE>
<TD>
<FORM ACTION="http://search.freefind.com/find.html" METHOD="GET" target="_top">
<A HREF="http://search.freefind.com/find.html?id=73359458">Search this site</A> or 
<A HREF="http://search.freefind.com/find.html?id=73359458&t=w">the web</a> powered by 
<A HREF="http://www.freefind.com">FreeFind</A>
<INPUT TYPE="HIDDEN" NAME="id" SIZE="-1" VALUE="73359458">
<INPUT TYPE="HIDDEN" NAME="pid" SIZE="-1" VALUE="r">
<INPUT TYPE="HIDDEN" NAME="mode" SIZE="-1" VALUE="ALL"> <br>
<INPUT TYPE="SUBMIT" VALUE="Cerca"> <INPUT TYPE="TEXT" NAME="query" SIZE="25"> <br><br>
<input type="SUBMIT" name="sitemap" value="Mappa del Sito"><br> 
<input type="radio" name="t" value="s" CHECKED>Ricerca nel Sito
<input type="radio" name="t" value="w">Ricerca nel Web
</FORM></TD></TABLE>
<A HREF="http://search.freefind.com/find.html?id=73359458&m=0&p=0">Mappa del Sito</A>   
<A HREF="http://search.freefind.com/find.html?id=73359458&w=0&p=0">What's New</A>   
<A HREF="http://search.freefind.com/find.html?id=73359458">Cerca</A>
<!-- Search Freefind -->
</span>
</div>

<div id="top">
<span><center>
    <h1>OVIDIO</h1> 
    <h2>- Ars amatoriae (1) -</h2>
</CENTER></span>
</div>

<div id="top-right">
<span>
<a href="http://www3.clustrmaps.com/counter/maps.php?url=http://digilander.libero.it/jackdanielspl/Cesare.htm" id="clustrMapsLink"><img src="http://www3.clustrmaps.com/counter/index2.php?url=http://digilander.libero.it/jackdanielspl/Cesare.htm" style="border:0px;" alt="Locations of visitors to this page" title="Locations of visitors to this page" id="clustrMapsImg" />
</a>
<script type="text/javascript">
function cantload() {
img = document.getElementById("clustrMapsImg");
img.onerror = null;
img.src = "http://www2.clustrmaps.com/images/clustrmaps-back-soon.jpg";
document.getElementById("clustrMapsLink").href = "http://www2.clustrmaps.com";
}
img = document.getElementById("clustrMapsImg");
img.onerror = cantload;
</script>
<!-- CQ Counter code start -->
<script type="text/javascript" language="javascript"><!-- 
_n=navigator.appName; _t=new Date(); function t() { document.write( 
"<img src=\"http://1it.cqcounter.com/cgi-bin/c?_id=750614&_z=4&_r="+
_r+"&_c="+_c+"&_j="+_j+"&_t="+(_t.getTimezoneOffset())+
"&_l="+escape(document.referrer)+"\" height=15 width=70 "+
"border=0>");} _c="0"; _r="0"; _j="U";//--></script>
<script type="text/javascript" language="javascript1.2"><!-- 
_b=screen; _r=_b.width; _n!="Netscape"?_c=_b.colorDepth : _c=_b.pixelDepth;
navigator.javaEnabled()?_j="Y":_j="N";//--></script>
<a href="http://it.cqcounter.com/cgi-bin/s?_id=750614" 
target="_top"><script type="text/javascript" language="javascript"><!-- 
t(); //--></script><noscript><img width=70 height=15 border=0 alt="" 
src="http://1it.cqcounter.com/cgi-bin/c?_id=750614&_z=4"></noscript></a>
<!-- CQ Counter code end -->
</span>
</div>

<div id="left" lang="it">
<span>
<h3>HOME PAGE: [<A href="../Cesare.htm">Italian</A>][<A href="../CesareEn.htm">English</A>]</<h3><br>
<h3>Opere di Cesare:</h3>
<ul>
<li><a href="bellogallico.html">De bello gallico</a></li>
<li><a href="bellocivili.html">De bello civili</a></li>
<li><a href="bellohis.html">De bello hispaniensi</a></li>
<li><a href="belloafr.html">De bello africo</a></li>
<li><a href="belloale.html">De bello alexandrino</a></li>
</ul>
<h3>Altri autori latini:</h3>
<ul>
<li><a href="catullus.html">Catullo</a></li>
<li><a href="cicero.html">Cicerone</a></li>
<li><a href="horatius.html">Orazio</a></li>
<li><a href="ovidius.html">Ovidio</a></li>
<li><a href="sallustius.html">Sallustio</a></li>
<li><a href="tacitus.html">Tacito</a></li>
</ul>

<h3><a href="links.html">Links esterni utili</a></h3>
</span>
</div>


<div id="right">
 <span>
Siquis in hoc artem populo non novit amandi,
<br> Hoc legat et lecto carmine doctus
amet.
<br>Arte citae veloque rates remoque moventur,
<br> Arte leves currus: arte regendus amor.
<br>Curribus Automedon lentisque erat aptus habenis,
<br> Tiphys in Haemonia puppe magister
erat:
<br>Me Venus artificem tenero praefecit Amori;
<br> Tiphys et Automedon dicar Amoris ego.
<br>Ille quidem ferus est et qui mihi saepe repugnet:
<br> Sed puer est, aetas mollis et apta
regi.
<br>Phillyrides puerum cithara perfecit Achillem,
<br> Atque animos placida contudit arte
feros.
<br>Qui totiens socios, totiens exterruit hostes,
<br> Creditur annosum pertimuisse senem.
<br>Quas Hector sensurus erat, poscente magistro
<br> Verberibus iussas praebuit ille manus.
<br>Aeacidae Chiron, ego sum praeceptor Amoris:
<br> Saevus uterque puer, natus uterque
dea.
<br>Sed tamen et tauri cervix oneratur aratro,
<br> Frenaque magnanimi dente teruntur
equi;
<br>Et mihi cedet Amor, quamvis mea vulneret arcu
<br> Pectora, iactatas excutiatque faces.
<br>Quo me fixit Amor, quo me violentius ussit,
<br> Hoc melior facti vulneris ultor ero:
<br>Non ego, Phoebe, datas a te mihi mentiar artes,
<br> Nec nos aeriae voce monemur avis,
<br>Nec mihi sunt visae Clio Cliusque sorores
<br> Servanti pecudes vallibus, Ascra,
tuis:
<br>Usus opus movet hoc: vati parete perito;
<br> Vera canam: coeptis, mater Amoris,
ades!
<br>Este procul, vittae tenues, insigne pudoris,
<br> Quaeque tegis medios, instita longa,
pedes.
<br>Nos venerem tutam concessaque furta canemus,
<br> Inque meo nullum carmine crimen erit.
<br>Principio, quod amare velis, reperire labora,
<br> Qui nova nunc primum miles in arma
venis.
<br>Proximus huic labor est placitam exorare puellam:
<br> Tertius, ut longo tempore duret amor.
<br>Hic modus, haec nostro signabitur area curru:
<br> Haec erit admissa meta terenda rota.
<br>Dum licet, et loris passim potes ire solutis,
<br> Elige cui dicas 'tu mihi sola places.'
<br>Haec tibi non tenues veniet delapsa per auras:
<br> Quaerenda est oculis apta puella tuis.
<br>Scit bene venator, cervis ubi retia tendat,
<br> Scit bene, qua frendens valle moretur
aper;
<br>Aucupibus noti frutices; qui sustinet hamos,
<br> Novit quae multo pisce natentur aquae:
<br>Tu quoque, materiam longo qui quaeris amori,
<br> Ante frequens quo sit disce puella
loco.
<br>Non ego quaerentem vento dare vela iubebo,
<br> Nec tibi, ut invenias, longa terenda
via est.
<br>Andromedan Perseus nigris portarit ab Indis,
<br> Raptaque sit Phrygio Graia puella
viro,
<br>Tot tibi tamque dabit formosas Roma puellas,
<br> 'Haec habet' ut dicas 'quicquid in
orbe fuit.'
<br>Gargara quot segetes, quot habet Methymna racemos,
<br> Aequore quot pisces, fronde teguntur
aves,
<br>Quot caelum stellas, tot habet tua Roma puellas:
<br> Mater in Aeneae constitit urbe sui.
<br>Seu caperis primis et adhuc crescentibus annis,
<br> Ante oculos veniet vera puella tuos:
<br>Sive cupis iuvenem, iuvenes tibi mille placebunt.
<br> Cogeris voti nescius esse tui:
<br>Seu te forte iuvat sera et sapientior aetas,
<br> Hoc quoque, crede mihi, plenius agmen
erit.
<br>Tu modo Pompeia lentus spatiare sub umbra,
<br> Cum sol Herculei terga leonis adit:
<br>Aut ubi muneribus nati sua munera mater
<br> Addidit, externo marmore dives opus.
<br>Nec tibi vitetur quae, priscis sparsa tabellis,
<br> Porticus auctoris Livia nomen habet:
<br>Quaque parare necem miseris patruelibus ausae
<br> Belides et stricto stat ferus ense
pater.
<br>Nec te praetereat Veneri ploratus Adonis,
<br> Cultaque Iudaeo septima sacra Syro.
<br>Nec fuge linigerae Memphitica templa iuvencae:
<br> Multas illa facit, quod fuit ipsa
Iovi.
<br>Et fora conveniunt (quis credere possit?) amori:
<br> Flammaque in arguto saepe reperta
foro:
<br>Subdita qua Veneris facto de marmore templo
<br> Appias expressis aera pulsat aquis,
<br>Illo saepe loco capitur consultus Amori,
<br> Quique aliis cavit, non cavet ipse
sibi:
<br>Illo saepe loco desunt sua verba diserto,
<br> Resque novae veniunt, causaque agenda
sua est.
<br>Hunc Venus e templis, quae sunt confinia, ridet:
<br> Qui modo patronus, nunc cupit esse
cliens.
<br>Sed tu praecipue curvis venare theatris:
<br> Haec loca sunt voto fertiliora tuo.
<br>Illic invenies quod ames, quod ludere possis,
<br> Quodque semel tangas, quodque tenere
velis.
<br>Ut redit itque frequens longum formica per agmen,
<br> Granifero solitum cum vehit ore cibum,
<br>Aut ut apes saltusque suos et olentia nactae
<br> Pascua per flores et thyma summa volant,
<br>Sic ruit ad celebres cultissima femina ludos:
<br> Copia iudicium saepe morata meum est.
<br>Spectatum veniunt, veniunt spectentur ut ipsae:
<br> Ille locus casti damna pudoris habet.
<br>Primus sollicitos fecisti, Romule, ludos,
<br> Cum iuvit viduos rapta Sabina viros.
<br>Tunc neque marmoreo pendebant vela theatro,
<br> Nec fuerant liquido pulpita rubra
croco;
<br>Illic quas tulerant nemorosa Palatia, frondes
<br> Simpliciter positae, scena sine arte
fuit;
<br>In gradibus sedit populus de caespite factis,
<br> Qualibet hirsutas fronde tegente comas.
<br>Respiciunt, oculisque notant sibi quisque puellam
<br> Quam velit, et tacito pectore multa
movent.
<br>Dumque, rudem praebente modum tibicine Tusco,
<br> Ludius aequatam ter pede pulsat humum,
<br>In medio plausu (plausus tunc arte carebant)
<br> Rex populo praedae signa petita dedit.
<br>Protinus exiliunt, animum clamore fatentes,
<br> Virginibus cupidas iniciuntque manus.
<br>Ut fugiunt aquilas, timidissima turba, columbae,
<br> Ut fugit invisos agna novella lupos:
<br>Sic illae timuere viros sine more ruentes;
<br> Constitit in nulla qui fuit ante color.
<br>Nam timor unus erat, facies non una timoris:
<br> Pars laniat crines, pars sine mente
sedet;
<br>Altera maesta silet, frustra vocat altera matrem:
<br> Haec queritur, stupet haec; haec manet,
illa fugit;
<br>Ducuntur raptae, genialis praeda, puellae,
<br> Et potuit multas ipse decere timor.
<br>Siqua repugnarat nimium comitemque negabat,
<br> Sublatam cupido vir tulit ipse sinu,
<br>Atque ita 'quid teneros lacrimis corrumpis ocellos?
<br> Quod matri pater est, hoc tibi' dixit
'ero.'
<br>Romule, militibus scisti dare commoda solus:
<br> Haec mihi si dederis commoda, miles
ero.
<br>Scilicet ex illo sollemnia more theatra
<br> Nunc quoque formosis insidiosa manent.
<br>Nec te nobilium fugiat certamen equorum;
<br> Multa capax populi commoda Circus
habet.
<br>Nil opus est digitis, per quos arcana loquaris,
<br> Nec tibi per nutus accipienda nota
est:
<br>Proximus a domina, nullo prohibente, sedeto,
<br> Iunge tuum lateri qua potes usque
latus;
<br>Et bene, quod cogit, si nolis, linea iungi,
<br> Quod tibi tangenda est lege puella
loci.
<br>Hic tibi quaeratur socii sermonis origo,
<br> Et moveant primos publica verba sonos.
<br>Cuius equi veniant, facito, studiose, requiras:
<br> Nec mora, quisquis erit, cui favet
illa, fave.
<br>At cum pompa frequens caelestibus ibit eburnis,
<br> Tu Veneri dominae plaude favente manu;
<br>Utque fit, in gremium pulvis si forte puellae
<br> Deciderit, digitis excutiendus erit:
<br>Etsi nullus erit pulvis, tamen excute nullum:
<br> Quaelibet officio causa sit apta tuo.
<br>Pallia si terra nimium demissa iacebunt,
<br> Collige, et inmunda sedulus effer
humo;
<br>Protinus, officii pretium, patiente puella
<br> Contingent oculis crura videnda tuis.
<br>Respice praeterea, post vos quicumque sedebit,
<br> Ne premat opposito mollia terga genu.
<br>Parva leves capiunt animos: fuit utile multis
<br> Pulvinum facili composuisse manu.
<br>Profuit et tenui ventos movisse tabella,
<br> Et cava sub tenerum scamna dedisse
pedem.
<br>Hos aditus Circusque novo praebebit amori,
<br> Sparsaque sollicito tristis
harena foro.
<br>Illa saepe puer Veneris pugnavit harena,
<br> Et qui spectavit vulnera, vulnus habet.
<br>Dum loquitur tangitque manum poscitque libellum
<br> Et quaerit posito pignore, vincat
uter,
<br>Saucius ingemuit telumque volatile sensit,
<br> Et pars spectati muneris ipse fuit.
<br>Quid, modo cum belli navalis imagine Caesar
<br> Persidas induxit Cecropiasque rates?
<br>Nempe ab utroque mari iuvenes, ab utroque puellae
<br> Venere, atque ingens orbis in Urbe
fuit.
<br>Quis non invenit turba, quod amaret, in illa?
<br> Eheu, quam multos advena torsit amor!
<br>Ecce, parat Caesar domito quod defuit orbi
<br> Addere: nunc, oriens ultime, noster
eris.
<br>Parthe, dabis poenas: Crassi gaudete sepulti,
<br> Signaque barbaricas non bene passa
manus.
<br>Ultor adest, primisque ducem profitetur in annis,
<br> Bellaque non puero tractat agenda
puer.
<br>Parcite natales timidi numerare deorum:
<br> Caesaribus virtus contigit ante diem.
<br>Ingenium caeleste suis velocius annis
<br> Surgit, et ignavae fert male damna
morae.
<br>Parvus erat, manibusque duos Tirynthius angues
<br> Pressit, et in cunis iam Iove dignus
erat.
<br>Nunc quoque qui puer es, quantus tum, Bacche, fuisti,
<br> Cum timuit thyrsos India victa tuos?
<br>Auspiciis annisque patris, puer, arma movebis,
<br> Et vinces annis auspiciisque patris:
<br>Tale rudimentum tanto sub nomine debes,
<br> Nunc iuvenum princeps, deinde future
senum;
<br>Cum tibi sint fratres, fratres ulciscere laesos:
<br> Cumque pater tibi sit, iura tuere
patris.
<br>Induit arma tibi genitor patriaeque tuusque:
<br> Hostis ab invito regna parente rapit;
<br>Tu pia tela feres, sceleratas ille sagittas:
<br> Stabit pro signis iusque piumque tuis.
<br>Vincuntur causa Parthi: vincantur et armis;
<br> Eoas Latio dux meus addat opes.
<br>Marsque pater Caesarque pater, date numen eunti:
<br> Nam deus e vobis alter es, alter eris.
<br>Auguror, en, vinces; votivaque carmina reddam,
<br> Et magno nobis ore sonandus eris.
<br>Consistes, aciemque meis hortabere verbis;
<br> O desint animis ne mea verba tuis!
<br>Tergaque Parthorum Romanaque pectora dicam,
<br> Telaque, ab averso quae iacit hostis
equo.
<br>Qui fugis ut vincas, quid victo, Parthe, relinquis?
<br> Parthe, malum iam nunc Mars tuus omen
habet.
<br>Ergo erit illa dies, qua tu, pulcherrime rerum,
<br> Quattuor in niveis aureus ibis equis.
<br>Ibunt ante duces onerati colla catenis,
<br> Ne possint tuti, qua prius, esse fuga.
<br>Spectabunt laeti iuvenes mixtaeque puellae,
<br> Diffundetque animos omnibus ista dies.
<br>Atque aliqua ex illis cum regum nomina quaeret,
<br> Quae loca, qui montes, quaeve ferantur
aquae,
<br>Omnia responde, nec tantum siqua rogabit;
<br> Et quae nescieris, ut bene nota refer.
<br>Hic est Euphrates, praecinctus harundine frontem:
<br> Cui coma dependet caerula, Tigris
erit.
<br>Hos facito Armenios; haec est Danaeia Persis:
<br> Urbs in Achaemeniis vallibus ista
fuit.
<br>Ille vel ille, duces; et erunt quae nomina dicas,
<br> Si poteris, vere, si minus, apta tamen.
<br>Dant etiam positis aditum convivia mensis:
<br> Est aliquid praeter vina, quod inde
petas.
<br>Saepe illic positi teneris adducta lacertis
<br> Purpureus Bacchi cornua pressit Amor:
<br>Vinaque cum bibulas sparsere Cupidinis alas,
<br> Permanet et capto stat gravis ille
loco.
<br>Ille quidem pennas velociter excutit udas:
<br> Sed tamen et spargi pectus amore nocet.
<br>Vina parant animos faciuntque caloribus aptos:
<br> Cura fugit multo diluiturque mero.
<br>Tunc veniunt risus, tum pauper cornua sumit,
<br> Tum dolor et curae rugaque frontis
abit.
<br>Tunc aperit mentes aevo rarissima nostro
<br> Simplicitas, artes excutiente deo.
<br>Illic saepe animos iuvenum rapuere puellae,
<br> Et Venus in vinis ignis in igne fuit.
<br>Hic tu fallaci nimium ne crede lucernae:
<br> Iudicio formae noxque merumque nocent.
<br>Luce deas caeloque Paris spectavit aperto,
<br> Cum dixit Veneri 'vincis utramque,
Venus.'
<br>Nocte latent mendae, vitioque ignoscitur omni,
<br> Horaque formosam quamlibet illa facit.
<br>Consule de gemmis, de tincta murice lana,
<br> Consule de facie corporibusque diem.
<br>Quid tibi femineos coetus venatibus aptos
<br> Enumerem? numero cedet harena meo.
<br>Quid referam Baias, praetextaque litora velis,
<br> Et quae de calido sulpure fumat aqua?
<br>Hinc aliquis vulnus referens in pectore dixit
<br> 'Non haec, ut fama est, unda salubris
erat.'
<br>Ecce suburbanae templum nemorale Dianae
<br> Partaque per gladios regna nocente
manu:
<br>Illa, quod est virgo, quod tela Cupidinis odit,
<br> Multa dedit populo vulnera, multa
dabit.
<br>Hactenus, unde legas quod ames, ubi retia ponas,
<br> Praecipit imparibus vecta Thalea rotis.
<br>Nunc tibi, quae placuit, quas sit capienda per artes,
<br> Dicere praecipuae molior artis opus.
<br>Quisquis ubique, viri, dociles advertite mentes,
<br> Pollicitisque favens, vulgus, adeste
meis.
<br>Prima tuae menti veniat fiducia, cunctas
<br> Posse capi; capies, tu modo tende
plagas.
<br>Vere prius volucres taceant, aestate cicadae,
<br> Maenalius lepori det sua terga canis,
<br>Femina quam iuveni blande temptata repugnet:
<br> Haec quoque, quam poteris credere
nolle, volet.
<br>Utque viro furtiva venus, sic grata puellae:
<br> Vir male dissimulat: tectius illa
cupit.
<br>Conveniat maribus, nequam nos ante rogemus,
<br> Femina iam partes victa rogantis agat.
<br>Mollibus in pratis admugit femina tauro:
<br> Femina cornipedi semper adhinnit equo.
<br>Parcior in nobis nec tam furiosa libido:
<br> Legitimum finem flamma virilis habet.
<br>Byblida quid referam, vetito quae fratris amore
<br> Arsit et est laqueo fortiter ulta
nefas?
<br>Myrrha patrem, sed non qua filia debet, amavit,
<br> Et nunc obducto cortice pressa latet:
<br>Illius lacrimis, quas arbore fundit odora,
<br> Unguimur, et dominae nomina gutta
tenet.
<br>Forte sub umbrosis nemorosae vallibus Idae
<br> Candidus, armenti gloria, taurus erat,
<br>Signatus tenui media inter cornua nigro:
<br> Una fuit labes, cetera lactis erant.
<br>Illum Cnosiadesque Cydoneaeque iuvencae
<br> Optarunt tergo sustinuisse suo.
<br>Pasiphae fieri gaudebat adultera tauri;
<br> Invida formosas oderat illa boves.
<br>Nota cano: non hoc, centum quae sustinet urbes,
<br> Quamvis sit mendax, Creta negare potest.
<br>Ipsa novas frondes et prata tenerrima tauro
<br> Fertur inadsueta subsecuisse manu.
<br>It comes armentis, nec ituram cura moratur
<br> Coniugis, et Minos a bove victus erat.
<br>Quo tibi, Pasiphae, pretiosas sumere vestes?
<br> Ille tuus nullas sentit adulter opes.
<br>Quid tibi cum speculo, montana armenta petenti?
<br> Quid totiens positas fingis, inepta,
comas?
<br>Crede tamen speculo, quod te negat esse iuvencam.
<br> Quam cuperes fronti cornua nata tuae!
<br>Sive placet Minos, nullus quaeratur adulter:
<br> Sive virum mavis fallere, falle viro!
<br>In nemus et saltus thalamo regina relicto
<br> Fertur, ut Aonio concita Baccha deo.
<br>A, quotiens vaccam vultu spectavit iniquo,
<br> Et dixit 'domino cur placet ista meo?
<br>Aspice, ut ante ipsum teneris exultet in herbis:
<br> Nec dubito, quin se stulta decere
putet.'
<br>Dixit, et ingenti iamdudum de grege duci
<br> Iussit et inmeritam sub iuga curva
trahi,
<br>Aut cadere ante aras commentaque sacra coegit,
<br> Et tenuit laeta paelicis exta manu.
<br>Paelicibus quotiens placavit numina caesis,
<br> Atque ait, exta tenens 'ite, placete
meo!'
<br>Et modo se Europen fieri, modo postulat Io,
<br> Altera quod bos est, altera vecta
bove.
<br>Hanc tamen implevit, vacca deceptus acerna,
<br> Dux gregis, et partu proditus auctor
erat.
<br>Cressa Thyesteo si se abstinuisset amore
<br> (Et quantum est uno posse carere viro?),
<br>Non medium rupisset iter, curruque retorto
<br> Auroram versis Phoebus adisset equis.
<br>Filia purpureos Niso furata capillos
<br> Pube premit rabidos inguinibusque
canes.
<br>Qui Martem terra, Neptunum effugit in undis,
<br> Coniugis Atrides victima dira fuit.
<br>Cui non defleta est Ephyraeae flamma Creusae,
<br> Et nece natorum sanguinolenta parens?
<br>Flevit Amyntorides per inania lumina Phoenix:
<br> Hippolytum pavidi diripuistis equi.
<br>Quid fodis inmeritis, Phineu, sua lumina natis?
<br> Poena reversura est in caput ista
tuum.
<br>Omnia feminea sunt ista libidine mota;
<br> Acrior est nostra, plusque furoris
habet.
<br>Ergo age, ne dubita cunctas sperare puellas;
<br> Vix erit e multis, quae neget, una,
tibi.
<br>Quae dant quaeque negant, gaudent tamen esse rogatae:
<br> Ut iam fallaris, tuta repulsa tua
est.
<br>Sed cur fallaris, cum sit nova grata voluptas
<br> Et capiant animos plus aliena suis?
<br>Fertilior seges est alienis semper in agris,
<br> Vicinumque pecus grandius uber habet.
<br>Sed prius ancillam captandae nosse puellae
<br> Cura sit: accessus molliet illa tuos.
<br>Proxima consiliis dominae sit ut illa, videto,
<br> Neve parum tacitis conscia fida iocis.
<br>Hanc tu pollicitis, hanc tu corrumpe rogando:
<br> Quod petis, ex facili, si volet illa,
feres.
<br>Illa leget tempus (medici quoque tempora servant)
<br> Quo facilis dominae mens sit et apta
capi.
<br>Mens erit apta capi tum, cum laetissima rerum
<br> Ut seges in pingui luxuriabit humo.
<br>Pectora dum gaudent nec sunt adstricta dolore,
<br> Ipsa patent, blanda tum subit arte
Venus.
<br>Tum, cum tristis erat, defensa est Ilios armis:
<br> Militibus gravidum laeta recepit equum.
<br>Tum quoque temptanda est, cum paelice laesa dolebit:
<br> Tum facies opera, ne sit inulta, tua.
<br>Hanc matutinos pectens ancilla capillos
<br> Incitet, et velo remigis addat opem,
<br>Et secum tenui suspirans murmure dicat
<br> 'At, puto, non poteras ipsa referre
vicem.'
<br>Tum de te narret, tum persuadentia verba
<br> Addat, et insano iuret amore mori.
<br>Sed propera, ne vela cadant auraeque residant:
<br> Ut fragilis glacies, interit ira mora.
<br>Quaeris, an hanc ipsam prosit violare ministram?
<br> Talibus admissis alea grandis inest.
<br>Haec a concubitu fit sedula, tardior illa,
<br> Haec dominae munus te parat, illa
sibi.
<br>Casus in eventu est: licet hic indulgeat ausis,
<br> Consilium tamen est abstinuisse meum.
<br>Non ego per praeceps et acuta cacumina vadam,
<br> Nec iuvenum quisquam me duce captus
erit.
<br>Si tamen illa tibi, dum dat recipitque tabellas,
<br> Corpore, non tantum sedulitate
placet,
<br>Fac domina potiare prius, comes illa sequatur:
<br> Non tibi ab ancilla est incipienda
venus.
<br>Hoc unum moneo, siquid modo creditur arti,
<br> Nec mea dicta rapax per mare ventus
agit:
<br>Aut non rem temptes aut perfice; tollitur index,
<br> Cum semel in partem criminis ipsa
venit.
<br>Non avis utiliter viscatis effugit alis;
<br> Non bene de laxis cassibus exit aper.
<br>Saucius arrepto piscis teneatur ab hamo:
<br> Perprime temptatam, nec nisi victor
abi.
<br>Tunc neque te prodet communi noxia culpa,
<br> Factaque erunt dominae dictaque nota
tibi.
<br>Sed bene celetur: bene si celabitur index,
<br> Notitiae suberit semper amica tuae.
<br>Tempora qui solis operosa colentibus arva,
<br> Fallitur, et nautis aspicienda putat;
<br>Nec semper credenda ceres fallacibus arvis,
<br> Nec semper viridi concava puppis aquae,
<br>Nec teneras semper tutum captare puellas:
<br> Saepe dato melius tempore fiet idem.
<br>Sive dies suberit natalis, sive Kalendae,
<br> Quas Venerem Marti continuasse iuvat,
<br>Sive erit ornatus non ut fuit ante sigillis,
<br> Sed regum positas Circus habebit opes,
<br>Differ opus: tunc tristis hiems, tunc Pliades instant,
<br> Tunc tener aequorea mergitur Haedus
aqua;
<br>Tunc bene desinitur: tunc siquis creditur alto,
<br> Vix tenuit lacerae naufraga membra
ratis.
<br>Tu licet incipias qua flebilis Allia luce
<br> Vulneribus Latiis sanguinolenta fluit,
<br>Quaque die redeunt, rebus minus apta gerendis,
<br> Culta Palaestino septima festa Syro.
<br>Magna superstitio tibi sit natalis amicae:
<br> Quaque aliquid dandum est, illa sit
atra dies.
<br>Cum bene vitaris, tamen auferet; invenit artem
<br> Femina, qua cupidi carpat amantis
opes.
<br>Institor ad dominam veniet discinctus emacem,
<br> Expediet merces teque sedente suas:
<br>Quas illa, inspicias, sapere ut videare, rogabit:
<br> Oscula deinde dabit; deinde rogabit,
emas.
<br>Hoc fore contentam multos iurabit in annos,
<br> Nunc opus esse sibi, nunc bene dicet
emi.
<br>Si non esse domi, quos des, causabere nummos,
<br> Littera poscetur&not;ne didicisse
iuvet.
<br>Quid, quasi natali cum poscit munera libo,
<br> Et, quotiens opus est, nascitur illa,
sibi?
<br>Quid, cum mendaci damno maestissima plorat,
<br> Elapsusque cava fingitur aure lapis?
<br>Multa rogant utenda dari, data reddere nolunt:
<br> Perdis, et in damno gratia nulla tuo.
<br>Non mihi, sacrilegas meretricum ut persequar artes,
<br> Cum totidem linguis sint satis ora
decem.
<br>Cera vadum temptet, rasis infusa tabellis:
<br> Cera tuae primum conscia mentis eat.
<br>Blanditias ferat illa tuas imitataque amantem 430
<br> Verba; nec exiguas, quisquis es, adde
preces.
<br>Hectora donavit Priamo prece motus Achilles;
<br> Flectitur iratus voce rogante deus.
<br>Promittas facito: quid enim promittere laedit?
<br> Pollicitis dives quilibet esse potest.
<br>Spes tenet in tempus, semel est si credita, longum:
<br> Illa quidem fallax, sed tamen apta
dea est.
<br>Si dederis aliquid, poteris ratione relinqui:
<br> Praeteritum tulerit, perdideritque
nihil.
<br>At quod non dederis, semper videare daturus:
<br> Sic dominum sterilis saepe fefellit
ager:
<br>Sic, ne perdiderit, non cessat perdere lusor,
<br> Et revocat cupidas alea saepe manus.
<br>Hoc opus, hic labor est, primo sine munere iungi;
<br> Ne dederit gratis quae dedit, usque
dabit.
<br>Ergo eat et blandis peraretur littera verbis,
<br> Exploretque animos, primaque temptet
iter.
<br>Littera Cydippen pomo perlata fefellit,
<br> Insciaque est verbis capta puella
suis.
<br>Disce bonas artes, moneo, Romana iuventus,
<br> Non tantum trepidos ut tueare reos;
<br>Quam populus iudexque gravis lectusque senatus,
<br> Tam dabit eloquio victa puella manus.
<br>Sed lateant vires, nec sis in fronte disertus;
<br> Effugiant voces verba molesta tuae.
<br>Quis, nisi mentis inops, tenerae declamat amicae?
<br> Saepe valens odii littera causa fuit.
<br>Sit tibi credibilis sermo consuetaque verba,
<br> Blanda tamen, praesens ut videare
loqui.
<br>Si non accipiet scriptum, inlectumque remittet,
<br> Lecturam spera, propositumque tene.
<br>Tempore difficiles veniunt ad aratra iuvenci,
<br> Tempore lenta pati frena docentur
equi:
<br>Ferreus adsiduo consumitur anulus usu,
<br> Interit adsidua vomer aduncus humo.
<br>Quid magis est saxo durum, quid mollius unda?
<br> Dura tamen molli saxa cavantur aqua.
<br>Penelopen ipsam, persta modo, tempore vinces:
<br> Capta vides sero Pergama, capta tamen.
<br>Legerit, et nolit rescribere? cogere noli:
<br> Tu modo blanditias fac legat usque
tuas.
<br>Quae voluit legisse, volet rescribere lectis:
<br> Per numeros venient ista gradusque
suos.
<br>Forsitan et primo veniet tibi littera tristis,
<br> Quaeque roget, ne se sollicitare velis.
<br>Quod rogat illa, timet; quod non rogat, optat, ut instes;
<br> Insequere, et voti postmodo compos
eris.
<br>Interea, sive illa toro resupina feretur,
<br> Lecticam dominae dissimulanter adi,
<br>Neve aliquis verbis odiosas offerat auris,
<br> Qua potes ambiguis callidus abde notis.
<br>Seu pedibus vacuis illi spatiosa teretur
<br> Porticus, hic socias tu quoque iunge
moras:
<br>Et modo praecedas facito, modo terga sequaris,
<br> Et modo festines, et modo lentus
eas:
<br>Nec tibi de mediis aliquot transire columnas
<br> Sit pudor, aut lateri continuasse
latus;
<br>Nec sine te curvo sedeat speciosa theatro:
<br> Quod spectes, umeris adferet illa
suis.
<br>Illam respicias, illam mirere licebit:
<br> Multa supercilio, multa loquare notis.
<br>Et plaudas, aliquam mimo saltante puellam:
<br> Et faveas illi, quisquis agatur amans.
<br>Cum surgit, surges; donec sedet illa, sedebis;
<br> Arbitrio dominae tempora perde tuae.
<br>Sed tibi nec ferro placeat torquere capillos,
<br> Nec tua mordaci pumice crura teras.
<br>Ista iube faciant, quorum Cybeleia mater
<br> Concinitur Phrygiis exululata modis.
<br>Forma viros neglecta decet; Minoida Theseus
<br> Abstulit, a nulla tempora comptus
acu.
<br>Hippolytum Phaedra, nec erat bene cultus, amavit;
<br> Cura deae silvis aptus Adonis erat.
<br>Munditie placeant, fuscentur corpora Campo:
<br> Sit bene conveniens et sine labe toga:
<br>Lingula ne rigeat, careant rubigine dentes,
<br> Nec vagus in laxa pes tibi pelle natet:
<br>Nec male deformet rigidos tonsura capillos:
<br> Sit coma, sit trita barba resecta
manu.
<br>Et nihil emineant, et sint sine sordibus ungues:
<br> Inque cava nullus stet tibi nare pilus.
<br>Nec male odorati sit tristis anhelitus oris:
<br> Nec laedat naris virque paterque gregis.
<br>Cetera lascivae faciant, concede, puellae,
<br> Et siquis male vir quaerit habere
virum.
<br>Ecce, suum vatem Liber vocat; hic quoque amantes
<br> Adiuvat, et flammae, qua calet ipse,
favet.
<br>Cnosis in ignotis amens errabat harenis,
<br> Qua brevis aequoreis Dia feritur aquis.
<br>Utque erat e somno tunica velata recincta,
<br> Nuda pedem, croceas inreligata comas,
<br>Thesea crudelem surdas clamabat ad undas,
<br> Indigno teneras imbre rigante genas.
<br>Clamabat, flebatque simul, sed utrumque decebat;
<br> Non facta est lacrimis turpior illa
suis.
<br>Iamque iterum tundens mollissima pectora palmis
<br> 'Perfidus ille abiit; quid mihi fiet?'
ait.
<br>'Quid mihi fiet?' ait: sonuerunt cymbala toto
<br> Litore, et adtonita tympana pulsa
manu.
<br>Excidit illa metu, rupitque novissima verba;
<br> Nullus in exanimi corpore sanguis
erat.
<br>Ecce Mimallonides sparsis in terga capillis:
<br> Ecce leves satyri, praevia turba dei:
<br>Ebrius, ecce, senex pando Silenus asello
<br> Vix sedet, et pressas continet ante
iubas.
<br>Dum sequitur Bacchas, Bacchae fugiuntque petuntque
<br> Quadrupedem ferula dum malus urget
eques,
<br>In caput aurito cecidit delapsus asello:
<br> Clamarunt satyri 'surge age, surge,
pater.'
<br>Iam deus in curru, quem summum texerat uvis,
<br> Tigribus adiunctis aurea lora dabat:
<br>Et color et Theseus et vox abiere puellae:
<br> Terque fugam petiit, terque retenta
metu est.
<br>Horruit, ut graciles, agitat quas ventus, aristae,
<br> Ut levis in madida canna palude tremit.
<br>Cui deus 'en, adsum tibi cura fidelior' inquit:
<br> 'Pone metum: Bacchi, Cnosias, uxor
eris.
<br>Munus habe caelum; caelo spectabere sidus;
<br> Saepe reges dubiam Cressa Corona ratem.'
<br>Dixit, et e curru, ne tigres illa timeret,
<br> Desilit; inposito cessit harena pede:
<br>Implicitamque sinu (neque enim pugnare valebat)
<br> Abstulit; in facili est omnia posse
deo.
<br>Pars 'Hymenaee' canunt, pars clamant 'Euhion, euhoe!'
<br> Sic coeunt sacro nupta deusque toro.
<br>Ergo ubi contigerint positi tibi munera Bacchi,
<br> Atque erit in socii femina parte tori,
<br>Nycteliumque patrem nocturnaque sacra precare,
<br> Ne iubeant capiti vina nocere tuo.
<br>Hic tibi multa licet sermone latentia tecto
<br> Dicere, quae dici sentiat illa sibi:
<br>Blanditiasque leves tenui perscribere vino,
<br> Ut dominam in mensa se legat illa
tuam:
<br>Atque oculos oculis spectare fatentibus ignem:
<br> Saepe tacens vocem verbaque vultus
habet.
<br>Fac primus rapias illius tacta labellis
<br> Pocula, quaque bibet parte puella,
bibas:
<br>Et quemcumque cibum digitis libaverit illa,
<br> Tu pete, dumque petis, sit tibi tacta
manus.
<br>Sint etiam tua vota, viro placuisse puellae:
<br> Utilior vobis factus amicus erit.
<br>Huic, si sorte bibes, sortem concede priorem:
<br> Huic detur capiti missa corona tuo.
<br>Sive erit inferior, seu par, prior omnia sumat:
<br> Nec dubites illi verba secunda loqui.
<br>Tuta frequensque via est, per amici fallere nomen:
<br> Tuta frequensque licet sit via, crimen
habet.
<br>Inde procurator nimium quoque multa procurat,
<br> Et sibi mandatis plura videnda putat.
<br>Certa tibi a nobis dabitur mensura bibendi:
<br> Officium praestent mensque pedesque
suum.
<br>Iurgia praecipue vino stimulata caveto,
<br> Et nimium faciles ad fera bella manus.
<br>Occidit Eurytion stulte data vina bibendo;
<br> Aptior est dulci mensa merumque ioco.
<br>Si vox est, canta: si mollia brachia, salta:
<br> Et quacumque potes dote placere, place.
<br>Ebrietas ut vera nocet, sic ficta iuvabit:
<br> Fac titubet blaeso subdola lingua
sono,
<br>Ut, quicquid facias dicasve protervius aequo,
<br> Credatur nimium causa fuisse merum.
<br>Et bene dic dominae, bene, cum quo dormiat illa;
<br> Sed, male sit, tacita mente precare,
viro.
<br>At cum discedet mensa conviva remota,
<br> Ipsa tibi accessus turba locumque
dabit.
<br>Insere te turbae, leviterque admotus eunti
<br> Velle latus digitis, et pede tange
pedem.
<br>Conloquii iam tempus adest; fuge rustice longe
<br> Hinc pudor; audentem Forsque Venusque
iuvat.
<br>Non tua sub nostras veniat facundia leges:
<br> Fac tantum cupias, sponte disertus
eris.
<br>Est tibi agendus amans, imitandaque vulnera verbis;
<br> Haec tibi quaeratur qualibet arte
fides.
<br>Nec credi labor est: sibi quaeque videtur amanda;
<br> Pessima sit, nulli non sua forma placet.
<br>Saepe tamen vere coepit simulator amare,
<br> Saepe, quod incipiens finxerat esse,
fuit.
<br>Quo magis, o, faciles imitantibus este, puellae:
<br> Fiet amor verus, qui modo falsus erat.
<br>Blanditiis animum furtim deprendere nunc sit,
<br> Ut pendens liquida ripa subestur aqua.
<br>Nec faciem, nec te pigeat laudare capillos
<br> Et teretes digitos exiguumque pedem:
<br>Delectant etiam castas praeconia formae;
<br> Virginibus curae grataque forma sua
est.
<br>Nam cur in Phrygiis Iunonem et Pallada silvis
<br> Nunc quoque iudicium non tenuisse
pudet?
<br>Laudatas ostendit avis Iunonia pinnas:
<br> Si tacitus spectes, illa recondit
opes.
<br>Quadrupedes inter rapidi certamina cursus
<br> Depexaeque iubae plausaque colla iuvant.
<br>Nec timide promitte: trahunt promissa puellas;
<br> Pollicito testes quoslibet adde deos.
<br>Iuppiter ex alto periuria ridet amantum,
<br> Et iubet Aeolios inrita ferre notos.
<br>Per Styga Iunoni falsum iurare solebat
<br> Iuppiter; exemplo nunc favet ipse
suo.
<br>Expedit esse deos, et, ut expedit, esse putemus;
<br> Dentur in antiquos tura merumque focos;
<br>Nec secura quies illos similisque sopori
<br> Detinet; innocue vivite: numen adest;
<br>Reddite depositum; pietas sua foedera servet:
<br> Fraus absit; vacuas caedis habete
manus.
<br>Ludite, si sapitis, solas impune puellas:
<br> Hac minus est una fraude tuenda fides.
<br>Fallite fallentes: ex magna parte profanum
<br> Sunt genus: in laqueos quos posuere,
cadant.
<br>Dicitur Aegyptos caruisse iuvantibus arva
<br> Imbribus, atque annos sicca fuisse
novem,
<br>Cum Thrasius Busirin adit, monstratque piari
<br> Hospitis adfuso sanguine posse Iovem.
<br>Illi Busiris 'fies Iovis hostia primus,'
<br> Inquit 'et Aegypto tu dabis hospes
aquam.'
<br>Et Phalaris tauro violenti membra Perilli
<br> Torruit: infelix inbuit auctor opus.
<br>Iustus uterque fuit: neque enim lex aequior ulla est,
<br> Quam necis artifices arte perire sua.
<br>Ergo ut periuras merito periuria fallant,
<br> Exemplo doleat femina laesa suo.
<br>Et lacrimae prosunt: lacrimis adamanta movebis:
<br> Fac madidas videat, si potes, illa
genas.
<br>Si lacrimae (neque enim veniunt in tempore semper)
<br> Deficient, uda lumina tange manu.
<br>Quis sapiens blandis non misceat oscula verbis?
<br> Illa licet non det, non data sume
tamen.
<br>Pugnabit primo fortassis, et 'improbe' dicet:
<br> Pugnando vinci se tamen illa volet.
<br>Tantum ne noceant teneris male rapta labellis,
<br> Neve queri possit dura fuisse, cave.
<br>Oscula qui sumpsit, si non et cetera sumet,
<br> Haec quoque, quae data sunt, perdere
dignus erit.
<br>Quantum defuerat pleno post oscula voto?
<br> Ei mihi, rusticitas, non pudor ille
fuit.
<br>Vim licet appelles: grata est vis ista puellis:
<br> Quod iuvat, invitae saepe dedisse
volunt.
<br>Quaecumque est veneris subita violata rapina,
<br> Gaudet, et inprobitas muneris instar
habet.
<br>At quae cum posset cogi, non tacta recessit,
<br> Ut simulet vultu gaudia, tristis erit.
<br>Vim passa est Phoebe: vis est allata sorori;
<br> Et gratus raptae raptor uterque fuit.
<br>Fabula nota quidem, sed non indigna referri,
<br> Scyrias Haemonio iuncta puella viro.
<br>Iam dea laudatae dederat mala praemia formae
<br> Colle sub Idaeo vincere digna duas:
<br>Iam nurus ad Priamum diverso venerat orbe,
<br> Graiaque in Iliacis moenibus uxor
erat:
<br>Iurabant omnes in laesi verba mariti:
<br> Nam dolor unius publica causa fuit.
<br>Turpe, nisi hoc matris precibus tribuisset, Achilles
<br> Veste virum longa dissimulatus erat.
<br>Quid facis, Aeacide? non sunt tua munera lanae;
<br> Tu titulos alia Palladis arte petas.
<br>Quid tibi cum calathis? clipeo manus apta ferendo est:
<br> Pensa quid in dextra, qua cadet Hector,
habes?
<br>Reice succinctos operoso stamine fusos!
<br> Quassanda est ista Pelias hasta manu.
<br>Forte erat in thalamo virgo regalis eodem;
<br> Haec illum stupro comperit esse virum.
<br>Viribus illa quidem victa est, ita credere oportet:
<br> Sed voluit vinci viribus illa tamen.
<br>Saepe 'mane!' dixit, cum iam properaret Achilles;
<br> Fortia nam posita sumpserat arma colo.
<br>Vis ubi nunc illa est? Quid blanda voce moraris
<br> Auctorem stupri, Deidamia, tui?
<br>Scilicet ut pudor est quaedam coepisse priorem,
<br> Sic alio gratum est incipiente pati.
<br>A! nimia est iuveni propriae fiducia formae,
<br> Expectat siquis, dum prior illa roget.
<br>Vir prior accedat, vir verba precantia dicat:
<br> Excipiet blandas comiter illa preces.
<br>Ut potiare, roga: tantum cupit illa rogari;
<br> Da causam voti principiumque tui.
<br>Iuppiter ad veteres supplex heroidas ibat:
<br> Corrupit magnum nulla puella
Iovem.
<br>Si tamen a precibus tumidos accedere fastus
<br> Senseris, incepto parce referque pedem.
<br>Quod refugit, multae cupiunt: odere quod instat;
<br> Lenius instando taedia tolle tui.
<br>Nec semper veneris spes est profitenda roganti:
<br> Intret amicitiae nomine tectus amor.
<br>Hoc aditu vidi tetricae data verba puellae:
<br> Qui fuerat cultor, factus amator erat.
<br>Candidus in nauta turpis color, aequoris unda
<br> Debet et a radiis sideris esse niger:
<br>Turpis et agricolae, qui vomere semper adunco
<br> Et gravibus rastris sub Iove versat
humum.
<br>Et tibi, Palladiae petitur cui fama coronae,
<br> Candida si fuerint corpora, turpis
eris.
<br>Palleat omnis amans: hic est color aptus amanti;
<br> Hoc decet, hoc stulti non valuisse
putant.
<br>Pallidus in Side silvis errabat Orion,
<br> Pallidus in lenta naide Daphnis erat.
<br>Arguat et macies animum: nec turpe putaris
<br> Palliolum nitidis inposuisse comis.
<br>Attenuant iuvenum vigilatae corpora noctes
<br> Curaque et in magno qui fit amore
dolor.
<br>Ut voto potiare tuo, miserabilis esto,
<br> Ut qui te videat, dicere possit 'amas.'
<br>Conquerar, an moneam mixtum fas omne nefasque?
<br> Nomen amicitia est, nomen inane fides.
<br>Ei mihi, non tutum est, quod ames, laudare sodali;
<br> Cum tibi laudanti credidit, ipse subit.
<br>At non Actorides lectum temeravit Achillis:
<br> Quantum ad Pirithoum, Phaedra pudica
fuit.
<br>Hermionam Pylades quo Pallada Phoebus, amabat,
<br> Quodque tibi geminus, Tyndari, Castor,
erat.
<br>Siquis idem sperat, laturas poma myricas
<br> Speret, et e medio flumine mella petat.
<br>Nil nisi turpe iuvat: curae sua cuique voluptas:
<br> Haec quoque ab alterius grata dolore
venit.
<br>Heu facinus! non est hostis metuendus amanti;
<br> Quos credis fidos, effuge, tutus eris.
<br>Cognatum fratremque cave carumque sodalem:
<br> Praebebit veros haec tibi turba metus.
<br>Finiturus eram, sed sunt diversa puellis
<br> Pectora: mille animos excipe mille
modis.
<br>Nec tellus eadem parit omnia; vitibus illa
<br> Convenit, haec oleis; hac bene farra
virent.
<br>Pectoribus mores tot sunt, quot in ore figurae;
<br> Qui sapit, innumeris moribus aptus
erit,
<br>Utque leves Proteus modo se tenuabit in undas,
<br> Nunc leo, nunc arbor, nunc erit hirtus
aper.
<br>Hi iaculo pisces, illi capiuntur ab hamis:
<br> Hos cava contento retia fune trahunt.
<br>Nec tibi conveniet cunctos modus unus ad annos:
<br> Longius insidias cerva videbit anus.
<br>Si doctus videare rudi, petulansve pudenti,
<br> Diffidet miserae protinus illa sibi.
<br>Inde fit, ut quae se timuit committere honesto,
<br> Vilis ad amplexus inferioris eat.
<br>Pars superat coepti, pars est exhausta laboris.
<br> Hic teneat nostras ancora iacta rates.
 </span>
</div>

</body>
</html>