<!DOCTYPE HTML PUBLIC "-//W3C//DTD HTML 4.01 Transitional//IT">
<HTML>
<HEAD>
   <link rel="schema.DC" href="http://purl.org/DC/elements/1.0/" title="The Dublin Core metadata Element Set" />
   <meta http-equiv="Content-Type" content="text/html; charset=iso-8859-1" >
   <META NAME="DC.Title" CONTENT="Traduzioni multilingua: Gaio Giulio Cesare">
	<META NAME="DC.Creator" CONTENT="Piero Dalle Pezze">
	<META NAME="DC.Creator.Address" CONTENT="">
	<META NAME="DC.Date.Creation" CONTENT="2000-12-03">
	<META HTTP-EQUIV="DC.Date.X-MetadataLastModified" CONTENT="2008-01-31">
	<META NAME="DC.Type" CONTENT="text">
	<META NAME="DC.Format" CONTENT="text/html">
	<META NAME="DC.Identifier" CONTENT="">
	<META NAME="DC.Language" CONTENT="it;en;de">
	<META NAME="DC.Subject" CONTENT="Cesare Cicerone Tacito Catullo Sallustio traduzioni latino italiano inglese tedesco">
   <META NAME="DC.Description.TableofContents" LANG="it" 
         CONTENT="Traduzioni in italiano, inglese, tedesco di autori latini: Cesare, Sallustio, Cicerone, Tacito, Catullo">
   <META NAME="DC.Description.TableofContents" LANG="en"
         CONTENT="Translation in English, Italian and German of latin authors: Caesar, Sallustius, Cicero, Tacitus, Catullus">
   <META NAME="generator" CONTENT="GNU/EMACS">
   <META NAME="description" CONTENT="Traduzioni in italiano, inglese, tedesco di autori latini: Cesare, Sallustio, Cicerone, Tacito, Catullo">
   <META NAME="keywords" CONTENT="Cesare Cicerone Tacito Catullo Sallustio traduzioni latino italiano inglese tedesco">
   <TITLE>Traduzioni latine multilingua: Gaio Giulio Cesare</TITLE>
   <LINK rel="stylesheet" type="text/css" href="../style.css">
   <LINK lang="it" title="Traduzioni latine multilingua: Gaio Giulio Cesare" rel="alternate" hreflang="it" href="Cesare.htm">
   <LINK lang="en" title="Latin translations: Gaius Giulius Caesar" rel="alternate" hreflang="en" href="CesareEn.htm">
   <base target="RIGHT">
</HEAD>

<body>

<div id="top-left">
<span>

<!-- Search Freefind -->
<TABLE>
<TD>
<FORM ACTION="http://search.freefind.com/find.html" METHOD="GET" target="_top">
<A HREF="http://search.freefind.com/find.html?id=73359458">Search this site</A> or 
<A HREF="http://search.freefind.com/find.html?id=73359458&t=w">the web</a> powered by 
<A HREF="http://www.freefind.com">FreeFind</A>
<INPUT TYPE="HIDDEN" NAME="id" SIZE="-1" VALUE="73359458">
<INPUT TYPE="HIDDEN" NAME="pid" SIZE="-1" VALUE="r">
<INPUT TYPE="HIDDEN" NAME="mode" SIZE="-1" VALUE="ALL"> <br>
<INPUT TYPE="SUBMIT" VALUE="Cerca"> <INPUT TYPE="TEXT" NAME="query" SIZE="25"> <br><br>
<input type="SUBMIT" name="sitemap" value="Mappa del Sito"><br> 
<input type="radio" name="t" value="s" CHECKED>Ricerca nel Sito
<input type="radio" name="t" value="w">Ricerca nel Web
</FORM></TD></TABLE>
<A HREF="http://search.freefind.com/find.html?id=73359458&m=0&p=0">Mappa del Sito</A>   
<A HREF="http://search.freefind.com/find.html?id=73359458&w=0&p=0">What's New</A>   
<A HREF="http://search.freefind.com/find.html?id=73359458">Cerca</A>
<!-- Search Freefind -->
</span>
</div>

<div id="top">
<span><center>
    <h1>GAIO GIULIO CESARE</h1> 
    <h2>- De bello gallico (4) -</h2>
</CENTER></span>
</div>

<div id="top-right">
<span>
<a href="http://www3.clustrmaps.com/counter/maps.php?url=http://digilander.libero.it/jackdanielspl/Cesare.htm" id="clustrMapsLink"><img src="http://www3.clustrmaps.com/counter/index2.php?url=http://digilander.libero.it/jackdanielspl/Cesare.htm" style="border:0px;" alt="Locations of visitors to this page" title="Locations of visitors to this page" id="clustrMapsImg" />
</a>
<script type="text/javascript">
function cantload() {
img = document.getElementById("clustrMapsImg");
img.onerror = null;
img.src = "http://www2.clustrmaps.com/images/clustrmaps-back-soon.jpg";
document.getElementById("clustrMapsLink").href = "http://www2.clustrmaps.com";
}
img = document.getElementById("clustrMapsImg");
img.onerror = cantload;
</script>
<!-- CQ Counter code start -->
<script type="text/javascript" language="javascript"><!-- 
_n=navigator.appName; _t=new Date(); function t() { document.write( 
"<img src=\"http://1it.cqcounter.com/cgi-bin/c?_id=750614&_z=4&_r="+
_r+"&_c="+_c+"&_j="+_j+"&_t="+(_t.getTimezoneOffset())+
"&_l="+escape(document.referrer)+"\" height=15 width=70 "+
"border=0>");} _c="0"; _r="0"; _j="U";//--></script>
<script type="text/javascript" language="javascript1.2"><!-- 
_b=screen; _r=_b.width; _n!="Netscape"?_c=_b.colorDepth : _c=_b.pixelDepth;
navigator.javaEnabled()?_j="Y":_j="N";//--></script>
<a href="http://it.cqcounter.com/cgi-bin/s?_id=750614" 
target="_top"><script type="text/javascript" language="javascript"><!-- 
t(); //--></script><noscript><img width=70 height=15 border=0 alt="" 
src="http://1it.cqcounter.com/cgi-bin/c?_id=750614&_z=4"></noscript></a>
<!-- CQ Counter code end -->
</span>
</div>

<div id="left" lang="it">
<span>
<h3>HOME PAGE: [<A href="../Cesare.htm">Italian</A>][<A href="../CesareEn.htm">English</A>]</<h3><br>
<h3>Opere di Cesare:</h3>
<ul>
<li><a href="bellogallico.html">De bello gallico</a></li>
<li><a href="bellocivili.html">De bello civili</a></li>
<li><a href="bellohis.html">De bello hispaniensi</a></li>
<li><a href="belloafr.html">De bello africo</a></li>
<li><a href="belloale.html">De bello alexandrino</a></li>
</ul>
<h3>Altri autori latini:</h3>
<ul>
<li><a href="catullus.html">Catullo</a></li>
<li><a href="cicero.html">Cicerone</a></li>
<li><a href="horatius.html">Orazio</a></li>
<li><a href="ovidius.html">Ovidio</a></li>
<li><a href="sallustius.html">Sallustio</a></li>
<li><a href="tacitus.html">Tacito</a></li>
</ul>

<h3><a href="links.html">Links esterni utili</a></h3>
</span>
</div>


<div id="right">
 <span>
<p align="justify">
I
L'inverno successivo, nell'anno di consolato di Cn. Pompeo e M. Crasso,
gli Usipeti e pure i Tenteri, popoli germanici, con un gran numero di uomini
oltrepassarono il Reno, non lontano dal mare in cui il fiume sfocia. Motivo
della loro migrazione fu che, tormentati per molti anni dagli attacchi
degli Svevi, si trovavano in difficolt&agrave; e non potevano coltivare
i loro campi. Gli Svevi, tra tutti i Germani, sono il popolo pi&ugrave;
numeroso ed agguerrito in assoluto. Si dice che siano formati da cento
trib&ugrave;: ognuna fornisce annualmente mille soldati, che vengono portati
a combattere fuori dai loro territori contro i popoli vicini. Chi &egrave;
rimasto a casa, provvede a mantenere s&eacute; e gli altri; l'anno seguente
si avvicendano: quest'ultimi vanno a combattere, i primi rimangono in patria.
Cos&igrave; non tralasciano n&eacute; l'agricoltura, n&eacute; la teoria
e la pratica delle armi. E non hanno terreni privati o divisi, nessuno
pu&ograve; rimanere pi&ugrave; di un anno nello stesso luogo per praticare
l'agricoltura. Si nutrono poco di frumento, vivono soprattutto di latte
e carne ovina, praticano molto la caccia. Il tipo di alimentazione, l'esercizio
quotidiano e la vita libera che conducono (fin da piccoli, infatti, non
sono sottoposti ad alcun dovere o disciplina e non fanno assolutamente.
nulla contro la propria volont&agrave;) accrescono le loro forze e li rendono
uomini dal fisico imponente. Sono abituati a lavarsi nei fiumi e a portare
come vestito, in quelle regioni freddissime, solo delle pelli che, piccole
come sono, lasciano scoperta gran parte del corpo.
<p align="justify">
II
Concedono libero accesso ai mercanti, pi&ugrave; per aver modo di vendere
il loro bottino di guerra che per desiderio di comprare prodotti d'importazione.
Anzi, i Germani non fanno uso di puledri importati (al contrario dei Galli,
che per essi hanno una vera passione e li acquistano a caro prezzo), ma
sfruttano i cavalli della loro regione, piccoli e sgraziati, rendendoli
con l'esercizio quotidiano robustissimi animali da fatica. Durante gli
scontri di cavalleria spesso smontano da cavallo e combattono a piedi;
hanno addestrato a rimanere sul posto i cavalli, presso i quali rapidamente
riparano, se necessario; secondo il loro modo di vedere, non c'&egrave;
niente di pi&ugrave; vergognoso o inerte che usare la sella. Cos&igrave;,
per quanto pochi siano, osano attaccare qualsiasi gruppo di cavalieri che
montino su sella, non importa quanto numeroso. Non permettono assolutamente
l'importazione del vino, perch&eacute; ritengono che indebolisca la capacit&agrave;
di sopportare la fatica e che infiacchisca gli animi.
<p align="justify">
III
Reputano vanto principale per la propria nazione che le regioni di confine,
per il tratto pi&ugrave; ampio possibile, siano disabitate: &egrave; segno
che moltissimi popoli non sono in grado di resistere alla loro forza militare.
A tal proposito corre voce che, in una zona di confine degli Svevi, le
campagne siano spopolate per seicento miglia. Un'altra parte del loro territorio
confina con gli Ubi, popolo un tempo numeroso e fiorente, per quanto possano
esserlo i Germani. Gli Ubi sono un po' pi&ugrave; civili rispetto alle
altre genti della loro razza perch&eacute;, vivendo lungo il Reno, sono
visitati di frequente dai mercanti e, per ragioni di vicinanza, hanno assorbito
i costumi dei Galli. Gli Svevi li avevano spesso affrontati in guerra,
ma non erano riusciti a scacciarli dalle loro terre per via del loro numero
e della loro importanza; tuttavia, li avevano costretti a versare tributi,
rendendoli molto meno potenti e forti.
<p align="justify">
IV
Nella stessa situazione si trovarono gli Usipeti e i Tenteri, gi&agrave;
nominati, che ressero per parecchi anni agli assalti degli Svevi, ma alla
fine vennero scacciati dai loro territori e, dopo aver vagato tre anni
per molte regioni della Germania, giunsero al Reno, nel paese dei Menapi
che possedevano campi, case e villaggi su entrambe le rive del fiume; i
Menapi, atterriti dall'arrivo di una massa cos&igrave; numerosa, abbandonarono
gli edifici sull'altra sponda del fiume e, disposti presidi al di qua del
Reno, cercavano di impedire il passaggio ai Germani. Quest'ultimi, dopo
tentativi d'ogni sorta, non potendo combattere perch&eacute; a corto di
navi, n&eacute; riuscendo a passare di nascosto per la sorveglianza dei
Menapi, finsero di rientrare in patria, ma dopo tre giorni di cammino tornarono
indietro: in una sola notte la cavalleria copr&igrave; tutto il tragitto
e piomb&ograve; inattesa sugli ignari Menapi, che erano rientrati nei loro
villaggi d'oltre Reno senza timore, perch&eacute; i loro esploratori avevano
confermato la partenza dei nemici. I Germani fecero strage dei Menapi e,
impadronitisi delle loro navi, attraversarono il fiume prima che sull'altra
sponda giungesse notizia dell'accaduto; occupati tutti gli edifici dei
Menapi, si servirono delle loro provviste per la restante parte dell'inverno.
<p align="justify">
V
Informato di tali avvenimenti, Cesare, che temeva la debolezza di carattere
dei Galli, volubili nel prendere decisioni e per lo pi&ugrave; desiderosi
di rivolgimenti, stim&ograve; di non doversi assolutamente fidare di essi.
I Galli, infatti, hanno la seguente abitudine: costringono, anche loro
malgrado, i viandanti a fermarsi e si informano su ci&ograve; che ciascuno
di essi ha saputo o sentito su qualsiasi argomento; nelle citt&agrave;,
la gente attornia i mercanti e li obbliga a dire da dove provengano e che
cosa l&igrave; abbiano saputo; poi, sulla scorta delle voci e delle notizie
udite, spesso decidono su questioni della massima importanza e devono ben
presto pentirsene, perch&eacute; prestano fede a dicerie infondate, in
quanto la maggior parte degli interpellati risponde cose non vere pur di
compiacerli.
<p align="justify">
VI
Cesare, che conosceva tale abitudine, per non andare incontro a una guerra
troppo pesante, part&igrave; alla volta dell'esercito prima del solito.
Appena giunto, apprese che i suoi sospetti si erano avverati: parecchi
popoli avevano inviato ambascerie ai Germani, chiedendo che varcassero
il Reno e promettendo di esaudire ogni loro richiesta. I Germani, attratti
da tali speranze, gi&agrave; si stavano spingendo pi&ugrave; lontano ed
erano pervenuti nelle terre degli Eburoni e dei Condrusi, clienti dei Treveri.
Cesare convoc&ograve; i principi della Gallia, ma ritenne opportuno dissimulare
ci&ograve; di cui era invece al corrente; li bland&igrave;, li rassicur&ograve;,
chiese i contingenti di cavalleria e prese la risoluzione di muovere guerra
ai Germani.
<p align="justify">
VII
Avendo procurato frumento e scelta la cavalleria, cominci&ograve; a dirigersi
verso quelle parti nelle quali aveva sentito essere i Germani. Quando fu
distante da essi solo pochi giorni di marcia, dai loro stati vennero degli
ambasciatori, il discorso dei quali fu come segue: i Germani n&eacute;
vogliono combattere contro il popolo Romano, n&eacute; vogliono rifiutare,
se sono provocati, a combattere contro di loro, poich&eacute; &egrave;
una consuetudine dei Germani, tramandata dai loro avi, di non resitere
n&eacute; di implorare chiunque porti loro guerra. Comunque essi dicono
di essere venuti qui contro la loro volont&agrave;, essendo stati cacciati
dalle loro case; se i Romani sono disposti ad accettarli, possono essere
utili amici; e gli diano o dei territori, o gli permettano di riprendere
quelli che hanno acquisito con le armi: essi sono inferiori solo ai Suevi,
ai quali neanche gli dei immortali possono mostrarsi uguali; non c'&egrave;
niente altro sulla terra che loro non possono conquistare.
<p align="justify">
VIII
A tali parole Cesare rispose come gli sembr&ograve; pi&ugrave; opportuno;
ma ecco come termin&ograve; il suo discorso: non poteva stringere con loro
alcuna alleanza, se rimanevano in Gallia; e non era giusto che occupasse
le terre altrui chi non era riuscito a difendere le proprie; in Gallia
non c'erano regioni libere da poter assegnare - tanto meno a un gruppo
cos&igrave; numeroso - senza danneggiare nessuno, ma concedeva loro, se
lo volevano, di stabilirsi nei territori degli Ubi, che gli avevano inviato
emissari per lamentarsi dei soprusi degli Svevi e per chiedergli aiuto:
ne avrebbe dato ordine agli Ubi.
<p align="justify">
IX
I membri dell'ambasceria dissero che avrebbero riferito e che si sarebbero
ripresentati dopo tre giorni con la risposta. Chiesero a Cesare, per&ograve;,
di non avanzare ulteriormente nel frattempo. Cesare dichiar&ograve; di
non poter concedere neppure questo. Era venuto a conoscenza, infatti, che
i Germani, alcuni giorni prima, avevano inviato gran parte della cavalleria
al di l&agrave; della Mosa, nella regione degli Ambivariti, a scopo di
razzia e in cerca di grano. Riteneva, dunque, che stessero aspettando i
loro cavalieri e che, a tal fine, cercassero di prendere tempo.
<p align="justify">
X
La Mosa nasce dai monti Vosgi, nella regione dei Lingoni; a non pi&ugrave;
di ottanta miglia di distanza dall'Oceano, si getta nel Reno. Il Reno nasce
nella regione dei Leponzi, un popolo delle Alpi, scorre vorticoso per lungo
tratto nelle terre dei Nantuati, degli Elvezi, dei Sequani, dei Mediomatrici,
dei Triboci e dei Treveri; poi, nei pressi dell'Oceano, si divide in diversi
rami e forma molte isole di notevoli dimensioni, per la maggior parte abitate
da genti incolte e barbare, alcune delle quali si ritiene che vivano di
pesci e di uova d'uccelli. Sfocia con molte diramazioni nell'Oceano.
<p align="justify">
XI
Cesare non distava pi&ugrave; di dodici miglia dal nemico, quando i membri
dell'ambasceria ritornarono, secondo gli accordi. Gli si presentarono che
era in marcia e lo pregavano, invano, di non avanzare ulteriormente. Gli
chiedevano, allora, di dar ordine alla cavalleria, posta all'avanguardia,
di non aprire le ostilit&agrave; e gli domandavano il permesso di inviare
un'ambasceria agli Ubi: se i capi e il senato degli Ubi avessero fornito
garanzie mediante un giuramento solenne, si dichiaravano pronti ad accettare
le condizioni proposte da Cesare. Ma, per condurre a termine le operazioni
necessarie, chiedevano tre giorni di tempo. Cesare riteneva che la richiesta
mirasse sempre a consentire, nei tre giorni di tregua, il rientro dei cavalieri
che si erano allontanati; tuttavia, disse che per quel giorno si sarebbe
spinto in avanti non oltre le quattro miglia, al solo scopo di rifornirsi
d'acqua, ma comand&ograve; che l'indomani si presentassero l&igrave; nel
maggior numero possibile per conoscere la sua risposta. Al tempo stesso,
ai prefetti della cavalleria, che precedeva l'esercito, manda dei messi
con l'ordine di non provocare a battaglia i nemici e di difendersi, in
caso di attacco, fino al suo arrivo con le legioni.
<p align="justify">
XII
Ma i nemici, non appena videro la nostra cavalleria - bench&eacute; contasse
circa cinquemila unit&agrave;, mentre essi non erano pi&ugrave; di ottocento,
non essendo ancora rientrati i cavalieri che avevano varcato la Mosa in
cerca di grano - si lanciarono all'attacco e scompaginarono in breve tempo
i nostri, che non nutrivano alcun timore, in quanto l'ambasceria dei Germani
aveva appena lasciato Cesare chiedendo, per quel giorno, tregua. Quando
i nostri riuscirono a opporre resistenza, gli avversari, secondo la loro
tecnica abituale, balzarono a terra e, ferendo al ventre i cavalli, disarcionarono
molti dei nostri e costrinsero alla fuga i superstiti, premendoli e terrorizzandoli
al punto che non cessarono la ritirata se non quando furono in vista del
nostro esercito in marcia. Nello scontro perdono la vita settantaquattro
nostri cavalieri, tra cui l'aquitano Pisone, uomo di grandissimo valore
e di alto lignaggio: un suo avo aveva tenuto la suprema autorit&agrave;
tra la sua gente e ricevuto dal senato di Roma il titolo di amico. Pisone,
accorso in aiuto del fratello circondato dai nemici, era riuscito a liberarlo;
disarcionato - il suo cavallo era stato colpito - resistette con estremo
valore finch&eacute; ebbe forza: poi, circondato da molti avversari, cadde.
Il fratello, che aveva gi&agrave; lasciato la mischia, lo vide da lontano:
sferzato il cavallo, si gett&ograve; sui nemici e rimase ucciso.
<p align="justify">
XIII
Dopo tale scontro, Cesare ormai non stimava giusto ascoltare gli ambasciatori
o accogliere le proposte di un popolo che, dopo aver chiesto pace, aveva
deliberatamente aperto le ostilit&agrave; con agguati e imboscate; d'altro
canto, considerava pura follia aspettare che il numero dei nemici aumentasse
con il rientro della cavalleria e, ben conoscendo la volubilit&agrave;
dei Galli, intuiva quanto prestigio i Germani avessero gi&agrave; acquisito
con una sola battaglia; perci&ograve;, riteneva di non dover assolutamente
concedere loro il tempo di prendere decisioni. Aveva gi&agrave; assunto
tali risoluzioni e informato i legati e il questore che non intendeva differire
l'attacco neppure di un giorno, quando si present&ograve; un'occasione
veramente favorevole: proprio la mattina seguente i Germani, sempre con
la stessa perfida ipocrisia, si presentarono al campo di Cesare, in gran
numero, con tutti i principi e i pi&ugrave; anziani. Volevano, a detta
loro, sia chiedere perdono per l'attacco sferrato il giorno precedente
contro gli accordi e le loro stesse richieste, sia ottenere, se possibile,
una dilazione: ma il solo scopo era di tendere una trappola. Cesare, lieto
che gli si fossero offerti, ordin&ograve; di trattenerli, port&ograve;
fuori dall'accampamento tutte le sue truppe e ordin&ograve; alla cavalleria
di chiudere lo schieramento, ritenendola ancora scossa per la recente sconfitta.
<p align="justify">
XIV
Disposto l'esercito su tre file, percorse rapidamente otto miglia e piomb&ograve;
sul campo nemico prima che i Germani potessero rendersi conto di cosa stava
accadendo. I nemici, atterriti per pi&ugrave; di una ragione, dall'arrivo
improvviso dei nostri, dall'assenza dei loro, dal non avere il tempo di
prendere alcuna decisione, n&eacute; di correre alle armi, erano incerti
se conveniva affrontare i Romani, difendere l'accampamento o darsi alla
fuga. I rumori e la confusione davano il segno del timore che regnava tra
i nemici; i nostri, irritati dal proditorio attacco del giorno precedente,
fecero irruzione nel campo avversario. Qui, chi riusc&igrave; ad armarsi
in fretta, per un po' oppose resistenza, combattendo tra i carri e le salmerie;
gli altri, invece, ossia le donne e i bambini (infatti, avevano abbandonato
le loro terre e attraversato il Reno con le famiglie) si diedero a una
fuga disordinata. Al loro inseguimento Cesare invi&ograve; la cavalleria.
<p align="justify">
XV
I Germani, uditi i clamori alle spalle, quando videro che i loro venivano
massacrati, gettarono le armi, abbandonarono le insegne e fuggirono dall'accampamento.
Giunti alla confluenza della Mosa con il Reno, dove non avevano pi&ugrave;
speranze di fuga, molti vennero uccisi, gli altri si gettarono nel fiume
e qui, vinti dalla paura, dalla stanchezza, dalla forte corrente, morirono.
I nostri, tutti salvi dal primo all'ultimo, con pochissimi feriti, rientrarono
al campo dopo le apprensioni nutrite per uno scontro cos&igrave; rischioso,
considerando che il nemico contava quattrocentotrentamila persone. Ai Germani
prigionieri nell'accampamento Cesare permise di allontanarsi, ma costoro,
temendo atroci supplizi da parte dei Galli di cui avevano saccheggiato
i campi, dissero di voler rimanere presso di lui. Cesare concesse loro
la libert&agrave;.
<p align="justify">
XVI
Terminata la guerra con i Germani, Cesare decise che doveva varcare il
Reno, per molte ragioni, di cui una importantissima: vedendo con quale
facilit&agrave; i Germani tendevano a passare in Gallia, voleva che nutrissero
timore anche per il proprio paese, quando si fossero resi conto che l'esercito
del popolo romano poteva e osava oltrepassare il Reno. Si aggiungeva un'altra
considerazione: la parte della cavalleria degli Usipeti e dei Tenteri che,
come abbiamo detto, attraversata la Mosa a scopo di razzia e in cerca di
grano, non aveva partecipato alla battaglia, dopo la fuga dei suoi si era
rifugiata al di l&agrave; del Reno, nelle terre dei Sigambri, unendosi
a essi. Cesare, per chiedere la consegna di chi aveva mosso guerra a lui
e alla Gallia, mand&ograve; suoi emissari ai Sigambri, che cos&igrave;
risposero: il Reno segnava i confini del dominio di Roma; se egli riteneva
ingiusto che i Germani, contro il suo volere, passassero in Gallia, perch&eacute;
pretendeva di aver dominio o potere al di l&agrave; del Reno? Gli Ubi,
poi, l'unico popolo d'oltre Reno che avesse inviato a Cesare emissari,
stringendo alleanza e consegnando ostaggi, lo scongiuravano di intervenire
in loro aiuto perch&eacute; incombevano su di loro, pesantemente, gli Svevi;
oppure, se ne era impedito dagli affari di stato, lo pregavano, almeno,
di condurre l'esercito al di l&agrave; del Reno: sarebbe stato un ausilio
sufficiente per il presente e una speranza per il futuro. Il nome e la
fama dell'esercito romano, dopo la vittoria su Ariovisto e il recentissimo
successo, aveva raggiunto anche le pi&ugrave; lontane genti germane: considerati
alleati del popolo romano, gli Ubi sarebbero stati al sicuro. Promettevano
una flotta numerosa per trasportare l'esercito.
<p align="justify">
XVII
Per i motivi che ho ricordato, Cesare aveva deciso di oltrepassare il Reno,
ma riteneva che l'impiego delle navi non fosse abbastanza sicuro e non
lo giudicava consono alla dignit&agrave; sua e del popolo romano. Cos&igrave;,
sebbene si presentassero gravi difficolt&agrave; per costruire un ponte
- come la larghezza e la profondit&agrave; del fiume, la rapidit&agrave;
della corrente - egli tuttavia stimava necessario adottare tale soluzione
oppure rinunciare all'impresa. Ecco come progett&ograve; la struttura dei
ponte. A distanza di due piedi univa, a due per volta, travi lievemente
appuntite in basso, del diametro di un piede e mezzo di altezza commisurata
alla profondit&agrave; del fiume; poi, mediante macchinari le calava in
acqua e con battipali le conficcava sul fondo del fiume, non a perpendicolo,
come le travi delle palafitte, ma oblique e in pendenza, in modo da inclinare
nel senso della corrente; pi&ugrave; in basso, alla distanza di quaranta
passi e dirimpetto alle prime travi, ne poneva altre, sempre legate a due
a due, con inclinazione opposta all'impeto e alla corrente del fiume. Nell'interstizio
collocava pali dello spessore di due piedi - pari alla distanza delle travi
accoppiate - e, fissandoli con due arpioni, impediva che esse in cima si
toccassero; perci&ograve;, poggiando su travi separate e ben ribadite in
direzione contraria, la struttura del ponte risultava tale, da reggere,
per necessit&agrave; naturale, tanto pi&ugrave; saldamente, quanto pi&ugrave;
impetuosa fosse la corrente. Sui pali venivano disposte, in senso orizzontale,
altre travi su cui poggiavano tavole e graticci; inoltre, come sostegno,
a valle venivano aggiunti, obliqui, pali fissati al resto della struttura
per resistere alla corrente impetuosa; cos&igrave; pure altre travi, a
monte, venivano collocate non lontano dal ponte, allo scopo di frenare
eventuali tronchi o navi che i barbari avessero lanciato contro la costruzione
per distruggerla: l'impatto sarebbe stato attutito e i danni al ponte limitati.
<p align="justify">
XVIII
Da quando ebbe inizio la raccolta del materiale, in dieci giorni il lavoro
fu portato a termine e l'esercito oltrepass&ograve; il fiume. Lasciati
saldi presidi su entrambe le sponde, Cesare marci&ograve; verso il territorio
dei Sigambri. Frattanto gli si presentano ambascerie di parecchie nazioni,
alle cui richieste di pace e alleanza egli risponde benevolmente e ordina
la consegna di ostaggi. Da quando erano incominciati i lavori per il ponte,
i Sigambri, su pressione dei Tenteri e degli Usipeti che erano con loro,
avevano preparato la fuga ed evacuato i loro territori, portando con s&eacute;
tutti i loro beni e rifugiandosi in foreste disabitate.
<p align="justify">
XIX
Cesare si trattenne pochi giorni nella regione dei Sigambri, dove diede
alle fiamme tutti i villaggi e le singole abitazioni e distrusse i raccolti,
quindi ripieg&ograve; nei territori degli Ubi, a cui aveva promesso il
suo aiuto in caso di attacco degli Svevi. Dagli Ubi venne a sapere quanto
segue: gli Svevi, messi al corrente dai loro esploratori che si costruiva
un ponte, tenuta un'assemblea, secondo il loro costume, avevano poi inviato
emissari in tutte le direzioni, con l'ordine di evacuare le citt&agrave;
e di mettere al sicuro nelle selve i figli, le mogli e ogni loro bene,
mentre tutti gli uomini in grado di combattere dovevano radunarsi in un
solo luogo, quasi al centro delle regioni controllate dagli Svevi: si era
stabilito che l&igrave; avrebbero atteso l'arrivo dei Romani e combattuto.
Cesare, quando lo seppe, avendo raggiunto gli scopi che lo avevano spinto
ad attraversare il Reno (incutere timore ai Germani, punire i Sigambri,
liberare gli Ubi dall'oppressione degli Svevi) e ritenendo, inoltre, che
i diciotto giorni, in tutto, trascorsi al di l&agrave; del Reno gli avessero
procurato fama e vantaggi sufficienti, rientr&ograve; in Gallia e distrusse
il ponte.
<p align="justify">
XX
Nel breve periodo estivo che rimaneva Cesare, nonostante in questi luoghi,
come tutta la Gallia a nord, gli inverni sono precoci, decise di procedere
in Britannia, poich&eacute; sapeva che in quasi tutte le guerre galliche
ai nostri nemici da l&igrave; erano venuti aiuti e, se non fosse bastato
il tempo per fare una guerra, pens&ograve; comunque che sarebbe stato di
grande utilit&agrave;, per s&eacute;, se si fosse soltanto avvicinato all'isola
e avesse osservato con molta attenzione la gente e avesse conosciuto i
luoghi, i porti, i luoghi di sbarco; che erano per la maggior parte sconosciuti
ai Galli. Poich&egrave; nessuno facilmente va l&igrave; tranne i mercanti,
n&eacute; a loro era conosciuta alcuna porzione di essa, tranne la costa
e quelle parti che stanno di fronte alla Gallia. Quindi, pur avendo fatto
venire da ogni parte dei mercanti, non seppe n&eacute; la dimensione dell'isola,
n&eacute; quali o quanto numerose fossero le nazioni che la abitavano,
n&eacute; quale sistema di guerra usavano, n&egrave; quali fossero i loro
costumi, n&eacute; quali porti fossero adatti per un gran numero di navi.
<p align="justify">
XXI
Allo scopo di raccogliere informazioni in proposito, prima di affrontare
l'impresa, Cesare manda in avanscoperta una nave da guerra agli ordini
di C. Voluseno, ritenendolo adatto per la missione. Lo incarica di rientrare
al pi&ugrave; presto, una volta terminata la ricognizione. Dal canto suo,
con l'esercito al completo si dirige nei territori dei Morini, perch&eacute;
da l&igrave; il tragitto verso la Britannia era il pi&ugrave; breve. Ordina
che qui si radunino le navi provenienti da tutte le regioni limitrofe e
la flotta allestita l'estate precedente per la guerra contro i Veneti.
Nel frattempo, le sue manovre vengono risapute e i mercanti le riferiscono
ai Britanni: da parte di molti popoli dell'isola giungono messi per promettere
che avrebbero consegnato ostaggi e si sarebbero sottomessi al dominio del
popolo romano. Cesare li ascolta e, esortandoli a non mutare parere, con
benevoli promesse li rimanda in patria accompagnati da Commio, che in Britannia
godeva di grande autorit&agrave;: Cesare ne stimava il valore e l'intelligenza
e lo riteneva fedele al punto che lo aveva designato re degli Atrebati
dopo averli sconfitti in battaglia. A Commio d&agrave; ordine di prendere
contatti con il maggior numero di popoli per sollecitarli a mettersi sotto
la protezione di Roma e per annunciare che presto Cesare sarebbe giunto.
Voluseno, compiuta la ricognizione in tutte le zone, per quanto gli fu
possibile, dato che non volle correre il rischio di sbarcare e di entrare
in contatto con i barbari, raggiunge Cesare quattro giorni dopo e gli riferisce
ci&ograve; che aveva osservato.
<p align="justify">
XXII
Mentre per preparare la flotta Cesare si attardava nei territori dei Morini,
molte trib&ugrave; della regione gli inviarono emissari per scusarsi della
loro condotta passata, quando, barbari e ignari delle nostre consuetudini,
avevano mosso guerra al popolo romano: adesso promettevano ubbidienza ai
suoi ordini. Cesare la giudic&ograve; una circostanza veramente favorevole,
perch&eacute; non voleva lasciarsi un nemico alle spalle e, con l'estate
che volgeva al termine, non aveva il tempo di sostenere una guerra; inoltre,
stimava di non dover anteporre un problema di cos&igrave; lieve entit&agrave;
alla Britannia; pretese, allora, la consegna di un alto numero di ostaggi.
Ricevuti i quali, pose i Morini sotto la propria protezione. Circa ottanta
navi da carico, numero che giudicava sufficiente per il trasporto delle
legioni, vennero radunate e munite di tolde. Le navi da guerra di cui disponeva
vennero suddivise tra il questore, i legati e i prefetti. A esse si aggiungevano
altre diciotto navi da carico, che erano a otto miglia di distanza e non
riuscivano a raggiungere il porto per via del vento: le riserv&ograve;
alla cavalleria. Ai legati Q. Titurio Sabino e L. Aurunculeio Cotta affid&ograve;
il resto dell'esercito col compito di guidarlo contro i Menapi e le trib&ugrave;
dei Morini che non avevano inviato ambascerie. Lasci&ograve; al legato
P. Sulpicio Rufo una guarnigione giudicata sufficiente, con l'ordine di
presidiare il porto.
<p align="justify">
XXIII
Presi tali provvedimenti, approfittando del tempo favorevole alla navigazione,
salp&ograve; all'incirca dopo mezzanotte e comand&ograve; alla cavalleria
di raggiungere il porto successivo per imbarcarsi e seguirlo. I cavalieri
eseguirono gli ordini troppo lentamente; Cesare, invece, con le prime navi
pervenne alle coste della Britannia verso le nove di mattina e l&igrave;
vide le truppe nemiche, in armi, schierate su tutte le alture circostanti.
La natura del luogo era tale e le scogliere erano cos&igrave; a precipizio
sul mare, che i dardi scagliati dall'alto potevano raggiungere il litorale.
Avendo giudicato il luogo assolutamente inadatto per uno sbarco, gett&ograve;
l'ancora e fino alle due del pomeriggio attese l'arrivo delle altre navi.
Nel frattempo, convocati i legati e i tribuni militari, espose le informazioni
raccolte da Voluseno e il suo piano, invitandoli a compiere tutte le manovre
al primo cenno e istantaneamente, come richiede la tecnica militare, soprattutto
negli scontri navali, dove i movimenti sono rapidi e variano continuamente.
Dopo averli congedati, sfruttando il contemporaneo favore della marea e
del vento, diede il segnale e lev&ograve; le ancore. Avanz&ograve; per
circa sette miglia e mise le navi alla fonda in un punto in cui il litorale
era aperto e piano.
<p align="justify">
XXIV
Ma i barbari, avendo inteso i propositi dei Romani, avevano mandato in
avanti, seguiti dal resto dell'esercito, i cavalieri e gli essedari - reparti
che di solito impiegano in battaglia - impedendo lo sbarco ai nostri, che
incontravano enormi difficolt&agrave;: le navi, per le loro dimensioni,
potevano fermarsi solo al largo; i soldati, poi, non conoscevano i luoghi,
non avevano le mani libere, erano appesantiti dalle armi e dovevano, contemporaneamente,
scendere dalle navi, resistere alle onde, combattere contro i nemici. I
barbari, invece, liberi nei movimenti, combattevano dalla terraferma o
entravano appena in acqua, conoscevano alla perfezione i luoghi, con audacia
scagliavano frecce e lanciavano alla carica i loro cavalli, abituati a
tali operazioni. I nostri, sgomenti per tutto ci&ograve;, trovandosi di
fronte a una tecnica di combattimento del tutto nuova, non si battevano
con il solito zelo e ardore dimostrato in campo aperto.
<p align="justify">
XXV
Quando se ne accorse, Cesare ordin&ograve; che le navi da guerra, di forma
inconsueta per i barbari e facilmente manovrabili, si staccassero un po'
dalle imbarcazioni da carico e, accelerando a forza di remi, si disponessero
sul fianco destro del nemico e, da qui, azionassero le fionde, gli archi,
le macchine da lancio per costringere gli avversari alla ritirata. La manovra
si rivel&ograve; molto utile. Infatti, i barbari, scossi dalla forma delle
navi, dal movimento dei remi e dall'insolito genere di macchine da lancio,
si arrestarono e ripiegarono leggermente. Ma, visto che i nostri soldati,
soprattutto per la profondit&agrave; dell'acqua, esitavano, l'aquilifero
della decima legione, dopo aver pregato gli d&egrave;i di dare felice esito
all'impresa, grid&ograve;: "Saltate gi&ugrave;, commilitoni, se non volete
consegnare l'aquila al nemico: io, per parte mia, avr&ograve; fatto il
mio dovere verso la repubblica e il comandante". Lo disse a gran voce,
poi salt&ograve; gi&ugrave; dalla nave e cominci&ograve; a correre contro
i nemici. Allora i nostri, vicendevolmente spronandosi a non permettere
un'onta cos&igrave; grave, saltarono gi&ugrave; dalla nave, tutti quanti.
Anche i soldati delle navi vicine, come li videro, li seguirono e avanzarono
contro i nemici.
<p align="justify">
XXVI
Si combatt&eacute; con accanimento da entrambe le parti. I nostri, tuttavia,
erano in preda allo scompiglio, non riuscendo a mantenere lo schieramento,
ad attestarsi saldamente, a seguire le proprie insegne, in quanto ciascuno,
appena sbarcato, si univa alle prime in cui si imbatteva. I nemici, invece,
che conoscevano tutti i bassifondi, non appena dal litorale vedevano alcuni
dei nostri sbarcare isolati dalle navi, lanciavano i cavalli al galoppo
e alla carica dei legionari in difficolt&agrave;: molti dei loro circondavano
pochi dei nostri, mentre altri dal fianco destro, scagliavano un nugolo
di frecce sul grosso dello schieramento. Cesare, appena se ne accorse,
ordin&ograve; di riempire di soldati le scialuppe delle navi da guerra
e i battelli da ricognizione e li invi&ograve; in aiuto di chi aveva visto
in difficolt&agrave;. I nostri, non appena riuscirono ad attestarsi sulla
terraferma, formati i ranghi, passarono al contrattacco e costrinsero alla
fuga gli avversari, ma non ebbero modo di protrarre l'inseguimento, perch&eacute;
le navi con la cavalleria avevano perso la rotta e non erano riuscite a
raggiungere l'isola: solo questo manc&ograve; alla solita buona stella
di Cesare.
<p align="justify">
XXVII
I nemici, vinti in battaglia, non appena si riebbero dall'affanno della
fuga, immediatamente inviarono messi a Cesare per offrirgli la resa, promettendo
la consegna di ostaggi e il rispetto degli ordini che volesse impartire.
Insieme a loro giunse l'atrebate Commio, l'uomo mandato da Cesare in Britannia
in avanscoperta, come in precedenza avevo chiarito. Non appena Commio era
sceso dalla nave e aveva riferito, come portavoce, le richieste di Cesare,
i Britanni lo avevano fatto prigioniero e messo in catene; ora, dopo la
battaglia, lo avevano liberato e, nel domandare pace, attribuivano la responsabilit&agrave;
dell'accaduto al popolo, chiedendo di perdonare una colpa dovuta alla leggerezza.
Cesare si lament&ograve; che i Britanni, dopo aver spontaneamente inviato
ambascerie sul continente per domandare pace, gli avevano poi mosso guerra
senza motivo, ma disse che perdonava la loro leggerezza e chiese ostaggi.
Una parte venne consegnata immediatamente, altri invece, fatti venire da
regioni lontane. li avrebbero consegnati - dissero - entro pochi giorni.
Nel frattempo, diedero disposizione ai loro di ritornare alle campagne;
i principi di tutte le regioni si riunirono e cominciarono a pregare Cesare
di aver riguardo per loro e per i rispettivi popoli.
<p align="justify">
XXVIII
Con tali misure la pace era assicurata: quattro giorni dopo il nostro arrivo
in Britannia, le diciotto navi di cui si &egrave; parlato, su cui era imbarcata
la cavalleria, dal porto pi&ugrave; settentrionale salparono con una leggera
brezza. Si stavano avvicinando alla Britannia ed erano gi&agrave; state
avvistate dall'accampamento, quando all'improvviso si lev&ograve; una tempesta
cos&igrave; violenta, che nessuna delle navi riusc&igrave; a tenere la
rotta: alcune vennero risospinte verso il porto di partenza, altre con
grave pericolo vennero spinte verso la parte sud-occidentale dell'isola.
Tentarono di gettare l'ancora, ma, sommerse dalla violenza dei flutti,
furono costrette, sebbene fosse notte, a prendere il largo e a dirigersi
verso il continente.
<p align="justify">
XXIX
Capit&ograve; che quella notte stessa ci fosse luna piena, momento in cui
la marea nell'Oceano &egrave; pi&ugrave; alta, e i nostri non lo sapevano.
Cos&igrave;, nello stesso tempo, la marea sommerse le navi da guerra impiegate
per trasportare l'esercito e poi tirate in secco, mentre la tempesta sbatteva
l'una contro l'altra le imbarcazioni da carico, che erano all'&agrave;ncora,
senza che i nostri avessero la minima possibilit&agrave; di manovrare o
porvi rimedio. Molte navi rimasero danneggiate, le altre, perse le funi,
le ancore e il resto dell'attrezzatura, erano inutilizzabili: un profondo
turbamento, com'era inevitabile, si impadron&igrave; di tutto l'esercito.
Non c'erano, infatti, altre navi con cui ritornare, mancava tutto il necessario
per riparare le barche danneggiate e, poich&eacute; tutti pensavano che
si dovesse svernare in Gallia, sull'isola non si era provvisto il grano
per l'inverno.
<p align="justify">
XXX
Appena ne furono informati, i principi britanni, che si erano recati da
Cesare dopo la battaglia, presero accordi: rendendosi conto che i Romani
non avevano n&eacute; cavalleria, n&eacute; navi, n&eacute; frumento e
constatando che dovevano essere ben pochi, viste le dimensioni dell'accampamento,
ancor pi&ugrave; ridotto del solito in quanto Cesare aveva trasportato
le legioni senza bagagli, ritennero che la cosa migliore fosse ribellarsi,
ostacolare i nostri nell'approvvigionamento di grano e viveri, protrarre
le ostilit&agrave; fino all'inverno, perch&eacute; erano sicuri che, sconfiggendo
i Romani o impedendo loro il ritorno, nessuno in futuro sarebbe penetrato
in Britannia per portarvi guerra. Cos&igrave;, formata nuovamente una lega,
a poco a poco cominciarono a lasciare l'accampamento romano e a radunare
di nascosto i loro uomini dalle campagne.
<p align="justify">
XXXI
Cesare non conosceva ancora il loro piano, ma dopo il disastro capitato
alle navi e visto che non gli venivano pi&ugrave; consegnati ostaggi, sospettava
quello che sarebbe poi accaduto. Perci&ograve;, si premuniva per qualsiasi
evenienza. Ogni giorno, infatti, disponeva che dalle campagne portassero
grano all'accampamento, si serviva del legname e del bronzo delle navi
pi&ugrave; danneggiate per riparare le altre e ordinava di procurarsi dal
continente il materiale necessario a tale scopo. Cos&igrave;, grazie allo
straordinario impegno dei nostri soldati, pur risultando perdute dodici
navi, mise le altre in condizione di navigare senza problemi.
<p align="justify">
XXXII
Mentre accadevano tali fatti, come di consueto una legione, la settima,
era stata inviata in cerca di grano (fino ad allora non si nutriva alcun
sospetto di guerra, visto che parte dei Britanni si trovava nelle campagne,
parte frequentava ancora l'accampamento romano). Le guardie dislocate alle
porte del campo annunziarono a Cesare che, nella direzione in cui si era
mossa la nostra legione, si vedeva levarsi pi&ugrave; polvere del solito.
Cesare, sospettando che i barbari, come in effetti era, stessero tentando
qualche novit&agrave;, ordin&ograve; alle coorti di guardia di partire
con lui in quella direzione, e a due delle altre di prendere il loro posto:
le rimanenti avrebbero dovuto armarsi e seguirlo al pi&ugrave; presto.
A una certa distanza dal campo, vide che i suoi erano pressati dal nemico
e resistevano a fatica: sulla legione, serrata, piovevano frecce da tutti
i lati. Ecco che cosa era accaduto: poich&eacute; il grano era stato raccolto
in tutti i campi tranne uno, i nemici, supponendo che i nostri si sarebbero
qui diretti, di notte si erano nascosti nelle selve; poi, erano piombati
all'improvviso sui nostri, che si erano sparpagliati e avevano deposto
le armi per attendere alla mietitura. Ne avevano uccisi pochi, ma gli altri,
che non riuscivano a riformare i ranghi ed erano in pieno scompiglio, li
avevano accerchiati contemporaneamente con i cavalieri e gli essedari.
<p align="justify">
XXXIII
La loro tecnica di combattimento con i carri &egrave; la seguente: prima
corrono in tutte le direzioni, scagliano frecce e con i loro cavalli e
lo strepito delle ruote gettano il panico, in genere, tra le file avversarie,
che si disuniscono; poi, quando riescono a penetrare tra gli squadroni
di cavalleria, scendono dai carri e combattono a piedi. Nel frattempo,
gli aurighi a poco a poco si allontanano dalla mischia e piazzano i carri
in modo tale che i loro compagni, nel caso siano incalzati da un gran numero
di nemici, abbiano la possibilit&agrave; di mettersi rapidamente al sicuro.
Cos&igrave;, nelle battaglie si assicurano la mobilit&agrave; dei cavalieri
e la stabilit&agrave; dei fanti. Grazie alla pratica e all'esercizio quotidiano
sono capaci di frenare, anche in pendii a precipizio, i cavalli lanciati
al galoppo, di moderarne la velocit&agrave; e di cambiare direzione in
poco spazio, di correre sopra il timone del carro, di tenersi fermi sul
giogo dei cavalli e poi, da qui, di ritornare sui carri in un attimo.
<p align="justify">
XXXIV
Perci&ograve;, mentre i nostri erano disorientati dall'insolita tattica
di combattimento, Cesare giunse in aiuto nel momento pi&ugrave; opportuno:
con il suo arrivo, infatti, i nemici si arrestarono, i nostri ripresero
coraggio. Tuttavia, Cesare ritenne che non fosse il momento adatto per
sfidare gli avversari e attaccar battaglia, perci&ograve; tenne le proprie
posizioni e, poco dopo, ricondusse le legioni all'accampamento. Mentre
si svolgono questi fatti, tenendo impegnati tutti i nostri, si ritirarono
gli altri Britanni che si trovavano nelle campagne. Per parecchi giorni
si rovesciarono piogge senza interruzione, che costrinsero i nostri nell'accampamento
e impedirono ai nemici di attaccare. Nel frattempo, i barbari inviarono
messaggeri in tutte le direzioni, continuando a insistere sul fatto che
i nostri erano ben pochi e a spiegare quale bottino, quale possibilit&agrave;
di rendersi per sempre liberi li attendesse, se avessero scacciato i Romani
dal loro campo. Cos&igrave;, dopo aver radunato un gran numero di fanti
e cavalieri, mossero sull'accampamento romano.
<p align="justify">
XXXV
Cesare si rendeva conto che si sarebbe verificata la stessa situazione
delle battaglie precedenti: il nemico, in caso fosse stato battuto, si
sarebbe sottratto a ogni pericolo grazie alla sua rapidit&agrave; di movimento.
Tuttavia, disponendo di circa trenta cavalieri che l'atrebate Commio, di
cui si &egrave; gi&agrave; parlato, aveva condotto con s&eacute;, Cesare
decise di schierare dinanzi all'accampamento le legioni, pronte alla battaglia.
Lo scontro ebbe luogo: i nemici non riuscirono a reggere all'attacco dei
legionari a lungo e si volsero in fuga. I nostri li inseguirono finch&eacute;
ebbero la forza di correre; dopo averne uccisi molti, incendiarono gli
edifici in lungo e in largo e rientrarono al campo.
<p align="justify">
XXXVI
Quel giorno stesso a Cesare si presentarono emissari per chiedere pace.
Egli raddoppi&ograve; il numero di ostaggi chiesti in precedenza e ne ordin&ograve;
la consegna sul continente, perch&eacute; non riteneva opportuno affrontare
d'inverno la traversata - l'equinozio era vicino - con le navi in cattivo
stato. Approfittando di un tempo favorevole, salp&ograve; poco dopo la
mezzanotte: tutte le navi raggiunsero senza danni il continente; solo due
imbarcazioni da carico non riuscirono ad approdare agli stessi porti delle
altre e vennero sospinte un po' pi&ugrave; a sud.
<p align="justify">
XXXVII
Da queste due navi sbarcarono circa trecento dei nostri, che si diressero
verso l'accampamento. I Morini, che Cesare al momento della partenza per
la Britannia aveva lasciato pacificati, spinti dalla speranza di bottino,
circondarono dapprima in numero non altissimo i nostri e intimarono loro
la resa, se volevano aver salva la vita. Mentre i legionari, disposti in
cerchio, si difendevano, alle grida dei Morini sopraggiunsero rapidamente
altri seimila uomini circa. Appena ne fu informato, Cesare, a sostegno
dei suoi, invi&ograve; tutta la cavalleria presente al campo. Nel frattempo,
i nostri ressero all'urto dei nemici e si batterono con estremo valore
per pi&ugrave; di quattro ore: subirono poche perdite e uccisero molti
nemici. E non appena comparve la cavalleria, i nemici gettarono le armi
e si diedero alla fuga: i nostri ne fecero strage.
<p align="justify">
XXXVIII
Il giorno seguente, contro i Morini che si erano ribellati, Cesare invi&ograve;
il legato T. Labieno alla testa delle legioni rientrate dalla Britannia.
Le paludi erano in secca e i nemici, che non potevano rifugiarvisi come
l'anno precedente, non sapevano dove ripiegare, perci&ograve; si sottomisero
quasi tutti all'autorit&agrave; di Labieno. E i legati Q. Titurio e L.
Cotta, che avevano guidato le legioni nella regione dei Menapi, ritornarono
da Cesare dopo aver devastato tutti i campi, distrutto i raccolti, incendiato
gli edifici, in quanto la popolazione si era rifugiata in massa nel folto
dei boschi. Cesare stabil&igrave; che tutte le legioni ponessero i quartieri
d'inverno nelle terre dei Belgi. L&igrave; pervennero gli ostaggi di due
popoli britanni in tutto; gli altri contravvennero all'impegno di inviarli.
In seguito a tali imprese, comunicate per lettera da Cesare, il senato
decret&ograve; venti giorni di feste solenni di ringraziamento.
 </span>
</div>

</body>
</html>
